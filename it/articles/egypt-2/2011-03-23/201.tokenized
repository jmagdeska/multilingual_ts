La situazione a Lampedusa Cosa sta succedendo con gli immigrati e i profughi , dati e informazioni Da quando sono cominciate le proteste in Medio Oriente e in Nordafrica , in Italia il dibattito politico è occupato dalle ripercussioni che questi eventi avranno sull’ immigrazione clandestina .
Negli anni i governi italiani hanno negoziato molti accordi con questi governi per contenere gli sbarchi , ma le condizioni di caos e il rovesciamento di alcuni regimi hanno messo in discussione il precario equilibrio che era stato raggiunto .
Il ministro degli Interni , Roberto Maroni , ha detto più volte che l’ Italia rischia di essere il principale approdo di centomila persone in fuga dal Nordafrica .
Nelle ultime settimane gli sbarchi a Lampedusa si sono decisamente intensificati :
il numero delle persone arrivate è molto inferiore alla cifra ipotizzata da Maroni , ma le strutture sono comunque in grave difficoltà .
Questo è il punto della situazione .
Stando a quanto riportavano i giornali e le agenzie di stampa , a Lampedusa ieri c’ erano circa 5.500 persone , più degli abitanti dell’ isola .
Considerato che questa notte non sono avvenuti altri sbarchi , la cifra dovrebbe essere rimasta la stessa anche oggi .
Da quando gli sbarchi si sono intensificati , cioè dall’ inizio di febbraio , sarebbero arrivate in Italia 15.000 persone , soprattutto dalla Tunisia .
L’ isola di Lampedusa ha un centro di accoglienza che in questo momento ospita circa 2.500 persone ma potrebbe contenerne al massimo 800 .
Giusi Nicolini , responsabile di Legambiente Lampedusa , ha detto che i bambini e le donne sono stati accolti nei locali dell’ Area marina protetta gestita da Legambiente .
Gli altri , circa tremila persone , sarebbero « abbandonati a loro stessi nella banchina di Cavallo Bianco » .
Nicolini ha detto che « dormono a terra , coperti con quello che trovano , e hanno bisogno di tutto :
ricovero , assistenza , cibo , vestiti , servizi igienici , coperte , medicine , denaro , schede telefoniche per comunicare con le loro famiglie » .
La situazione presenta molti rischi sanitari , visto che i migranti dormono all’ aperto in mezzo ai rifiuti , senza acqua per lavarsi né vestiti puliti con cui cambiarsi .
Il ministro della Salute Ferruccio Fazio ha detto che la situazione è sotto controllo .
La tendopoli e le proteste
La settimana scorsa il governo aveva preso in considerazione l’ idea di costruire una tendopoli , per dare soccorso e un riparo agli immigrati che stazionano sulla spiaggia .
Sia i cittadini che il sindaco di Lampedusa si sono opposti , dicendo che l’ isola non può far fronte alle necessità alimentari di così tante persone , e la proposta è stata abbandonata .
Le proteste dei cittadini sono state un fattore importante in questi ultimi giorni :
più volte gruppi di cittadini hanno stazionato sul molo per evitare che le motovedette della Guardia costiera potessero attraccare dopo aver soccorso centinaia di migranti in mare .
Negli ultimi giorni , alcune centinaia di immigrati sono stati trasportati per via aerea in Sicilia e in Calabria .
San
Marco Oggi è arrivata a Lampedusa la nave della marina militare San Marco .
La nave dovrebbe trasportare circa 700 persone verso una destinazione che non è ancora chiara :
forse i centri di identificazione ed espulsione situati in Sicilia o in Calabria .
Una volta a bordo , e prima che la nave lasci Lampedusa , i migranti verranno perquisiti .
Il sindaco De Rubeis ha spiegato che « la San Marco farà la spola con la terraferma per trasferire ogni volta circa mille profughi :
insieme ai 500 che partono con il ponte aereo ogni giorno , l’ isola dovrebbe essere evacuata nel giro di qualche giorno » .
Il ministro La Russa ha detto invece che la San Marco potrà trasportare solo 600 immigrati alla volta .
Nel frattempo alcune tendopoli dovrebbero essere allestite in Sicilia ed in Puglia .
Il piano di Maroni Oggi il ministro Maroni si è incontrato con i presidenti di Regioni , Province e Comuni .
Maroni ha proposto un piano che prevede la distribuzione di profughi in tutte le regioni d’ Italia , fino a 50.000 .
Le regioni dovranno accogliere mille profughi per ogni milione di abitanti .
Le condizioni saranno alleggerite per le regioni che hanno già forte immigrazione ( Sicilia , Calabria e Puglia ) e per l’ Abruzzo , in ragione del terremoto .
Le risorse finanziarie arriveranno dal fondo della Protezione civile , rifinanziato ieri dal Consiglio dei ministri .
Il piano riguarda soltanto eventuali profughi di guerra , a cui è obbligatorio dare asilo :
gli immigrati clandestini , invece , verranno rimpatriati .
Le regioni hanno dato l’ ok al piano con alcune riserve da parte dei presidenti leghisti Luca Zaia ( Veneto ) e Roberto Cota ( Piemonte ) .
Si parla , ha ricordato Cota , « soltanto di profughi libici , che al momento sono zero » , mentre per l’ accoglienza dei tunisini « sono già in funzione i Cie che hanno una loro capacità ricettiva » .
Sulla stessa linea Zaia , che ha sostenuto la « assoluta indisponibilità del Veneto ad accogliere i clandestini che stiamo vedendo in queste ore a Lampedusa » .
Maroni questa mattina sarebbe dovuto essere in visita a Tunisi , per cercare un’ intesa con le autorità del Paese nordafricano allo scopo di rafforzare i controlli ed evitare le continue partenze di questi giorni .
Il viaggio è stato rimandato alla fine della settimana .
Foto di AP Photo / Giuseppe Giglia
Questo articolo non è più commentabile .
Abbonati al Post per commentare le altre notizie .