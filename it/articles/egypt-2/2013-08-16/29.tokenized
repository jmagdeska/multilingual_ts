11 Novembre 2020
Il dovere di informare il diritto ad essere informati Egitto , troppe parole , poche immagini 21 Agosto 2013 di :
Paola Caridi Troppe parole .
Ci sono troppe parole sull’ Egitto .
Troppe parole e poche immagini .
Le parole dei tanti che usano termini politologici ( o politici , piuttosto ? ) svuotandoli del loro significato primario .
Rivoluzione , colpo di stato , regime , terrorismo … Troppe parole sbagliate , che nascondono altre parole .
Per esempio : Massacro .
Abuso dei diritti umani .
Repressione .
Stravolgimento di strumenti istituzionali come i tribunali , la macchina della giustizia , il potere esecutivo .
E , soprattutto , un termine che descrive ciò che è cominciato oggi al Cairo , con la strage a opera di militari , forze di sicurezza , polizia e baltageyya nello ‘ sgombero ’ ( sgombero ?
Ho sentito persino questa parola per spiegare un massacro in piena regola ) di Rabaa El Adaweya :
guerra civile .
Quello che molti di noi ( analisti , amanti dell’ Egitto ) temevano ha avuto inizio oggi .
La strage del Cairo .
Le chiese cristiane bruciate in varie parti del Paese .
La trama strappata della società egiziana .
Il ‘ fratello contro fratello ’ .
E sopra a tutto , il regime che tenta di ri - prendere il controllo di un Egitto che non è più quello del 2010 .
Che nessuno , però , interpreti questa come una evenienza della storia in cui l’ uomo non ha parte alcuna .
Questa è una tragedia annunciata , stra - annunciata che ha responsabili , esecutori , mandanti , vittime .
Questa è la morte di una rivoluzione inclusiva che non ha , nel 30 giugno , il suo secondo atto .
Proprio perché il 30 giugno del 2013 non è stata una rivoluzione inclusiva .
Piuttosto , semmai , il primo atto di uno scontro tra forze , fazioni e poteri che non volevano con - dividere il futuro dell’ Egitto .
I vizi di origine della primavera del 2011 , anzitutto l’ incapacità di togliere ai militari il potere di gestire e indirizzare la rivoluzione di Tahrir , sono alla base della tragedia alla quale stiamo assistendo .
Con un dolore che blocca l’ esofago , sale alla gola e contrae i muscoli .
L’ Egitto esplode perché parte dei rivoluzionari ha creduto che facendo un patto con le forze armate non ne sarebbe stato fagocitato .
L’ Egitto ha cominciato a esplodere nel momento nel quale ha applaudito ai caccia dell’ aviazione egiziana in parata sopra il cielo di Tahrir , nell’ esaltazione di un popolo che si è messo ( ancora una volta ) nelle mani del sistema repubblicano nato con Gamal Abdel Nasser pensando di liberare se stesso da un’ altra occupazione del potere .
L’ occupazione compiuta dalla leadership conservatrice dei Fratelli Musulmani .
da “ Per la Pace.it ” TI POTREBBE INTERESSARE
ANCHE Articolo 21
Blog online per la libertà di informazione ( powered by Cooperativa Elzevira )