Tempesta nel Mediterraneo orientale: forti venti e mare in burrasca
Una violenta tempesta di vento sta colpendo in queste ore il Mediterraneo orientale, con violente mareggiate tra Medio Oriente, Cipro e nord/est Africano. I Paesi maggiormente colpiti sono Cirpo, Siria, Libano, Israele ed Egitto. A Beirut il vento ha raggiunto gli 80km/h, a Damasco i 70km/h ma le raffiche più violente sono state registrate in Egitto dove il vento ha superato i 100km/h. Il Mediterraneo orientale, di conseguenza, è andato in burrasca con violente mareggiate specie intorno Cipro e sulle coste di Siria, Libano, Israele ed Egitto nord/orientale. Contemporaneamente un’altra profonda tempesta sta colpendo gran parte d’Europa: di provenienza nord/Atlantica, in queste ore sta provocando venti fino a 170km/h in Germania e fino a 150km/h nei Paesi Bassi dopo che nelle scorse ore sulle isole Britanniche si sono superati i 200km/h con effetti devastanti. Ma ne parleremo a breve in nuovi aggiornamenti del nostro MeteoNotiziario.
© MeteoWeb - Editore Socedit srl - P.iva/CF 02901400800
