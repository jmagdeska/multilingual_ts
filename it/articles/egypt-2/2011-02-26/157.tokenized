per te UTENTE per te AZIENDA
Acquisti in città Offerte , affari del giorno , imprese e professionisti , tutti della tua città
La famiglia Gheddafi è sola Dopo gli scontri di ieri , a Tripoli è tornata una situazione di " calma relativa " .
Il figlio di Gheddafi ha offerto negoziati ai ribelli La città di Tripoli si è svegliata questa mattina in una situazione di calma relativa .
Al momento le strade sono semivuote e non si registrano nuove proteste e scontri dopo quelle avvenute ieri in diversi quartieri della città .
Secondo quanto riferito dal giornalista residente nella capitale libica , Muahhadm al-Hayazi , alla tv araba Al Jazeera , un gruppo di attivisti e intellettuali che hanno preso parte alle proteste di ieri sta creando un coordinamento dei gruppi di opposizione in città per cercare di operare in stretto contatto con i gruppi di insorti che controllano Bengasi e la Cirenaica , in modo da portare avanti un tipo di lotta organizzata contro il regime di Muammar Gheddafi .
Il primo luogo della capitale libica conquistato ai manifestanti è stato l' aeroporto internazionale di Maatiqa , mentre le forze di sicurezza fedeli a Gheddafi hanno sparato sui manifestanti in diverse zone della città .
In mano ai rivoltosi sarebbe caduta anche la città di Gharian , secondo quanto riferito dal portavoce dei manifestanti , Sadiq al-Gharian , mentre Al Arabiya ha annunciato che i manifestanti hanno assunto il controllo della città petrolifera di Barca , in Cirenaica .
Gli insorti hanno preso il controllo di quasi tutti i giacimenti petroliferi a est del terminal di Ras Lanuf .
" Quasi tutti i giacimenti petroliferi a est di Ras Lanuf adesso sono sotto il controllo del popolo " , ha detto Abdessalam Najib , ingegnere petrolifero della compagnia libica Agico e membro della coalizione del 17 febbraio , secondo quanto riportato dalla stampa araba .
Nijiab ha detto che gli impianti stanno lavorando con una capacità del 25 % .
Intanto , uno dei figli del leader libico Muammar Gheddafi , Seif al Islam , ha offerto negoziati ai ribelli che si oppongono al regime del padre , ma il suo linguaggio non è apparso conciliante .
" Abbiamo a che fare con dei terroristi - ha detto nella tarda serata di ieri - l' esercito ha deciso di non attaccarli e di dar loro l' opportunità di negoziare .
Speriamo di poterlo fare in modo pacifico e lo faremo a partire da domani " .
Il giovane Gheddafi ha poi negato la presenza di mercenari africani e assicurato che " lo stato riprenderà il controllo delle città nella parte orientale del Paese " .
Secondo Saif al Islam , a Bengasi e in altre città orientali il controllo sarebbe stato assunto dagl islamisti e la gente si lamenta del deterioramento delle condizioni di vita .
" Alle ragazze viene impedito di girare per le strade - ha affermato - le scuole sono chiuse e tutto è bloccato dagli islamisti che hanno preso il controllo con la forza " .
Ieri , mentre diversi quartieri di Tripoli erano interessati da scontri fra i ribelli e quello che rimane del regime di Gheddafi , il colonnello è apparso nella Piazza Verde , e ha parlato ai suoi sostenitori .
" Sono in mezzo al popolo di Tripoli , chi non mi vuole non merita di vivere " , ha detto Gheddafi parlando da un muro di cinta ai lati della piazza .
" Voi siete il popolo , preparatevi a difendere il paese .
La battaglia del jihad ci ha permesso di sconfiggere la colonizzazione italiana e il popolo armato può sconfiggere ogni attacco " .
" Lotteremo e vinceremo contro ogni complotto .
Proteggete la Libia e i suoi giacimenti di petrolio - ha affermato alzando i pugni in cielo per incoraggiare la folla - lotteremo e vinceremo .
Sconfiggeremo i rivoltosi come abbiamo sconfitto gli italiani durante la colonizzazione " .
" Lotteremo per riconquistare ogni angolo della Libia - ha poi aggiunto Gheddafi - .
I depositi di armi sono aperti per armare il popolo , e insieme combatteremo , sconfiggeremo e uccideremo chi protesta " .
" Su il morale - ha concluso - guardate sono tra voi , ballate e siate felici " .
I manifestanti contro il regime sarebbero almeno 50mila mentre in piazza a sostegno di Gheddafi erano presenti solo alcune migliaia di persone .
E a Bengasi intanto è in festa :
nella seconda città della Libia i manifestanti pro - democrazia hanno celebrato il controllo dell' amministrazione locale .
Bengasi è attualmente governata da un comitato di giudici e di avvocati , che hanno rivolto un appello urgente agli abitanti affinché ritornino al lavoro .
" Manterremo gli impegni presi dalla Libia con le compagnie petrolifere e per il funzionamento dei terminal petroliferi " ha reso noto la direzione temporanea dei rivoltosi libici che controllano Bengasi .
La direzione temporanea si è detta inoltre contraria alla possibilità di un intervento di militari stranieri nel paese , anche solo per motivi umanitari .
Il consiglio si è pronunciato contro ogni tipo di interferenza straniera nella crisi in corso in Libia .
Completamente in mano ai manifestanti anche le città di al-Zawiyah e di Misurata .
Lo ha riferito Al Arabiya che ha citato testimoni nelle due città libiche .
Ieri , inoltre , per protesta contro il regime di Muammar Gheddafi si è dimesso anche il procuratore generale libico , Abdelrahman Al-Abbar .
In un videomessaggio diffuso da Al Jazeera , il procuratore ha affermato :
" Mi dimetto perché non posso accettare che sia stato versato tutto questo sangue del mio popolo " .
VIVERE E MORIRE IN LIBIA - La famiglia Gheddafi intende continuare a " vivere e morire in Libia " .
Lo ha detto Seifulislam Gheddafi , figlio e delfino del colonnello Muammar Gheddafi , in un' intervista al canale CnnTurk .
Secondo quanto hanno riferito fonti diplomatiche occidentali , diversi paesi africani avrebbero offerto rifugio a Gheddafi e alla sua famiglia , ma finora il colonnello avrebbe declinato ogni invito .
Le stesse fonti sottolineano che prende forma l' idea di processare il leader libico per violazioni della legge internazionale .
I paesi che si offrono di ospitare Gheddafi lo farebbero con l' obiettivo di salvare vite in Libia , nella convinzione che le violenze cesseranno prima se il leader libico lascerà il paese .
Ma , concludono le fonti , se i paesi occidentali dovessero chiedere l' estradizione di Gheddafi per processarlo davanti al Tribunale penale internazionale dell' Aia , la questione diventerebbe molto più complicata .
STATI UNITI
ED EUROPA VERSO
SANZIONI CONTRO
LA LIBIA - La Casa Bianca ha annunciato che sta procedendo con i piani per l' adozione di sanzioni unilaterali contro Tripoli in risposta alle violenze nel Paese .
Il portavoce di Barack Obama , Jay Carney ha reso noto ieri che gli Stati Uniti stanno finalizzando questo processo .
Washington al tempo stesso , ha detto , sta lavorando con i partner europei su sanzioni aggiuntive e altre azioni multilaterali che potrebbero essere adottate .
Dopo aver annunciato le sanzioni , Carney ha dichiarato che gli Stati Uniti potrebbero andare oltre .
" I passi che metteremo in atto nel prossimo futuro non sono gli unici che siamo disposti a intraprendere se altri se ne rendessero necessari " , ha affermato .
Secondo il portavoce , le sanzioni contro regimi come quello libico " hanno dimostrato di essere efficaci " .
Quanto a Gheddafi , " la sua legittimità agli occhi del suo popolo si è ridotta a zero " .
Poche ore prima gli Stati Uniti avevano sospeso anche tutte le attività nella propria ambasciata in Libia , facendo evacuare tutti i dipendenti della propria sede diplomatica e i familiari .
Intanto un accordo è stato raggiunto anche dai Paesi dell' Unione Europea sulle sanzioni da imporre contro la Libia .
Ad anticipare la notizia dell' intesa raggiunta sulle misure da prendere sono state fonti del ministero degli Esteri tedesco , precisando che la decisione formale sarà presa all' inizio della prossima settimana a Bruxelles .
D' accordo anche l' Italia .
" Chi ha compiuto questi atti così orribili non può essere evidentemente in nessun modo sostenuto dalla comunità internazionale e quindi neanche dall' Italia , ovviamente " ha detto il ministro degli Esteri , Franco Frattini , sottolineando che " l' Italia condivide l' opzione della adozione di sanzioni personali e patrimoniali mirate che dovessero essere proposte a livello europeo " .
D' altra parte il Consiglio per i Diritti umani delle Nazioni Unite ha chiesto all' unanimità la sospensione della Libia dall' organismo e un' inchiesta sulle violazioni commesse dal regime di Gheddafi .
Con una risoluzione , l' organismo dell' Onu , che conta 47 paesi membri , ha deciso di " inviare con urgenza una commissione di inchiesta indipendente , internazionale per indagare su tutte le presunte violazioni delle norme internazionali sui diritti umani in Libia " .
La risoluzione " raccomanda inoltre all' Assemblea Generale delle Nazioni Unite , di fronte alla massicce e sistematiche violazioni dei diritti umani da parte delle autorità libiche " di considerare la sospensione del Paese dal Consiglio per i diritti umani , di cui fa parte dal maggio 2010 .
E' stato proprio durante la sessione speciale del Consiglio Diritti Umani delle Nazioni Unite che si è dimesso il corpo diplomatico libico presso l' Onu di Ginevra .
" Noi della delegazione libica abbiamo deciso di prestare il nostro servizio come rappresentanti del popolo libico e della loro voglia di libertà " ha detto uno dei diplomatici .
" Noi rappresentiamo solo il popolo libico " .
Quella dell' Onu a Ginevra è solo l' ultima di una lunghissima lista di defezioni nella diplomazia di Tripoli da quando è cominciata la rivolta anti-Gheddafi , dopo i casi di Cina , Regno Unito , Polonia , India , Svezia , Indonesia , Marocco , Giordania e India .
Secondo quanto riferito all' Adnkronos da fonti diplomatiche a Bruxelles , la prima occasione utile per adottare le sanzioni contro il regime di Tripoli potrebbe essere la riunione dei ministri dei Trasporti , Infrastrutture ed Energia di lunedì .
Diverse le opzioni in discussione :
quella " meno controversa e più rapida " , secondo le fonti , è l' embargo sulle armi alla Libia su cui tutti sono d' accordo , poi ci sono le ipotesi di bando ai viaggi per le personalità del regime e di congelamento dei beni .
Escluse , per il momento , le sanzioni economiche , cui è contrario " un fronte di Paesi più ampio " .
Anders Fogh Rasmussen ha poi annunciato anche una riunione di emergenza della Nato a Bruxelles .
" Chiaramente la priorità deve essere data all' evacuazione e , possibilmente , anche all' assistenza umanitaria " , ha spiegato il segretario generale della Nato .
Secondo Rasmussen , l' eventuale istituzione di una no fly zone sulla Libia avrebbe bisogno di un " chiaro mandato dell' Onu " .
Rispondendo a una domanda riguardo alla possibilità che la Nato agisca in questa direzione , ha detto che " è troppo presto " per rilasciare commenti in proposito .
Ha allontanato l' ipotesi l' Alto rappresentante Ue per la politica estera e di sicurezza comune Catherine Ashton , in una conferenza stampa a Budapest .
" L' imposizione di una no fly zone sulla Libia è stata oggetto di discussione tra gli Stati Uniti e alcuni stati membri dell' Ue , ma al momento è estremamente complicata da realizzare " ha detto Ashton .
" Quel che dobbiamo fare deve essere invece efficace da subito per mettere sotto pressione le autorità libiche e fermare la violenza " , ha aggiunto .
La Commissione europea ha deciso lo stanziamento di tre milioni di euro di aiuti alla Libia e ai Paesi vicini per le prime necessità umanitarie .
Questi fondi di emergenza serviranno intanto a fornire cibo e medicinali e altri beni di prima necessità per i cittadini libici e per i profughi che si stanno dirigendo verso Egitto e Tunisia per fuggire alle violenze .
Secondo i dati forniti da una portavoce della Commissione europea , finora dalla Libia sono stati rimpatriati " già 3.400 cittadini europei e si ritiene che ce ne siano ancora 3.600 , di cui il 20 % hanno doppia nazionalità " .
PAURA PER GLI ITALIANI
DERUBATI E SENZA CIBO -
" In questo momento le maggiori preoccupazioni sono per gli italiani nella zona di Hamal , che ci hanno mandato segnali di difficoltà .
Avrebbero pochi viveri e sarebbero stati anche derubati .
Si tratta di più di quindici italiani , lavoratori " .
Ieri il ministro della Difesa , Ignazio La Russa , ha espresso la sua preoccupazione alla Camera , facendo il punto sulle operazioni di rimpatrio dei nostri connazionali dalla Libia .
" Il C-130 che deve riportarli a casa - ha spiegato il ministro - ha avuto difficoltà di atterraggio nella zona , ma ora ci sono buone speranze di poter ottenere l' accesso da Tobruk " .
Proseguono quindi le operazioni di rimpatrio dei nostri connazionali dal Paese africano con i voli partiti o in partenza ieri da Tripoli , Sheba e Hamal .
" L' evacuazione dei nostri connazionali - ha precisato La Russa - è una preoccupazione prioritaria per il governo " .
Intanto sono state completate le operazioni di imbarco a bordo di nave San Giorgio della Marina militare , che al porto di Misurata ha assicurato l' evacuazione di 245 persone , tra cui 130 italiani .
L' unità da sbarco farà ora rotta verso Catania , dove dovrebbe arrivare nella mattinata di domenica .
Il cacciatorpediniere ' Mimbelli ' rimane invece nell' area nell' eventualità di altri interventi per l' evacuazione di connazionali .
Sia gli Stati Uniti che la Gran Bretagna , annuncia La Russa , utilizzeranno " la base di Sigonella per gli aerei che abbiano come solo obiettivo l' evacuazione o scopi umanitari .
E noi abbiamo dato la nostra autorizzazione , solo per questi scopi " .
DALL' EGITTO ALLA TUNISIA , GLI ALTRI FRONTI CALDI - Continuano le rivolte in Nordafrica e in Medio Oriente .
Il fronte più caldo resta la Libia , ma anche in Tunisia e in Egitto , nonostante la caduta dei regimi , la gente è tornata a manifestare .
E in Yemen ieri in mille sono scesi in piazza contro Saleh .
EGITTO .
Nuova manifestazione , venerdì in piazza Tahrir , simbolo della rivolta popolare che l' 11 febbraio ha portato alle dimissioni di Hosni Mubarak .
I dimostranti hanno chiesto le dimissioni del primo ministro Ahmed Shafiq e un processo rapido per l' ex rais .
Secondo quanto riferito dal servizio in lingua araba della Bbc , il migliaio di manifestanti riuniti ieri ha chiesto che il premier ad interim abbandoni il suo incarico e così il suo governo , accusato di essere eccessivamente caratterizzato da uomini della vecchia guardia .
La piazza ha chiesto inoltre il rilascio di tutti i detenuti politici .
TUNISIA .
Sempre ieri alcune decine di migliaia di manifestanti si sono riuniti nel centro di Tunisi per chiedere le dimissioni del governo provvisorio , insediatosi dopo la cacciata dell' ex presidente Zine el-Abidine Ben Ali .
YEMEN .
Migliaia di manifestanti , in gran parte studenti , sono scesi in piazza vicino all' Università di Sanaa , nello Yemen , per protestare contro il governo .
Anche i fedeli al presidente Saleh , in carica dal 1978 , hanno annunciato una contromanifestazione a sostegno del governo nella capitale yemenita dopo la preghiera del venerdì .
" Manifesteremo in sostegno dell' iniziativa del presidente Saleh e per mostrare alla comunità internazionale che noi siamo con Saleh e che l' opposizione non ha il controllo delle piazze " , ha dichiarato il portavoce del ministero degli Interni , Mohammed Maueri .
Gli oppositori , invece , chiedono le dimissioni del governo .
" Questa protesta e tutte quelle che seguiranno sono per la caduta del regime " , ha detto Noman Saleem , manifestante anti - governo .
" on smetteremo fino a quando non cadrà .
Non importa se succederà oggi e domani , siamo pazienti e aspetteremo " , ha aggiunto .
[ Informazioni tratte da Adnkronos / Aki , Adnkronos / Ing ] Condividi , commenta , parla ai tuoi amici .
Ti potrebbero interessare anche Offerte & Promozioni Segnala un evento
La tua segnalazione è stata inviata .
Grazie per avere scelto Guidasicilia ed i suoi servizi .
Non appena verrà pubblicata , la Redazione ti manderà una e - mail .
Intanto vai alla tua casella di posta elettronica :
hai ancora un ultimo step per completare .