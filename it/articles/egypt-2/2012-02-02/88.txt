L'Iran apre ai giovani. E alla primavera araba
La Repubblica Islamica discute delle rivolte nel Nord AfricaE approva Occupy Wall Street: «Distruggerà il capitalismo»
L'Iran apre ai giovani. E alla primavera araba
La Repubblica Islamica discute delle rivolte nel Nord AfricaE approva Occupy Wall Street: «Distruggerà il capitalismo»
Dal nostro inviato Viviana Mazza
PROTESTE IN PRIMA PAGINA - Alla conferenza, oltre alle immagini delle rivolte nel mondo arabo, dalla Libia al Bahrein all’Egitto e a slogan contro l'America e Israele, sono andate in onda sul grande schermo le proteste degli indignati americani, interviste con voci straniere critiche dell’1% che detiene la maggior parte della ricchezza negli Usa, e un cartone animato in inglese ha sottolineato i problemi economici del Paese nemico. Anche l'ayatollah Khamenei l’anno scorso aveva fatto un riferimento allo slogan «We are the 99 percent» dei giovani di Occupy Wall Street: «L’1% ha lanciato le guerre in Iraq e in Afghanistan, ma il restante 99% deve soffrire per le morti e pagarne il prezzo».
BATTAGLIA MEDIATICA - La battaglia tra l’Iran e gli Stati Uniti è anche una battaglia mediatica e di rappresentazione dell’altro. E le rivolte nella regione e i nuovi equilibri cui porteranno sono oggetto di contesa tra i due campi. Il logo della conferenza era un disegno della Kaaba, il cubo al centro della Mecca, da cui spuntava un germoglio. Le differenze tra Islam sunnita e sciita? Funzionari iraniani sostengono che non sono così importanti. Velayati ha dichiarato di dare il benvenuto alle rivoluzioni che hanno messo «il potere nelle mani degli islamici» e «mozzato le mani dei colonialisti». Ma non ha abbracciato quella siriana, definita invece una «cospirazione straniera»: «L’America, Israele e Paesi della regione, arabi e non arabi, hanno sostenuto alcune forze armate che hanno infiltrato la Siria dall’esterno». Ad un giornalista turco che chiedeva la sua opinione sulle divergenze tra Ankara e Teheran sulla rivoluzione in Siria (il premier turco Erdogan ha detto nei mesi scorsi che il presidente siriano Assad se ne deve andare), il consulente della Guida suprema ha replicato: «Speriamo di convincere i nostri amici in Turchia a stare attenti a politiche che non convengono al governo di Ankara».
CULTURA OCCIDENTALE - A margine della conferenza, un gruppo di giovani iraniani discutono con i giornalisti stranieri. Uno degli iraniani dice di amare Al Pacino e i film di Hollywood, anche se non gli è piaciuta la rappresentazione negativa del suo Paese in 300 e in Alexander. «Non ci piacciono i leader americani, come Obama, ma la cultura è una cosa diversa». Sull’iPhone ha immagini della figlia neonata, di auto da corsa e, come screensaver, l’ayatollah Khamenei. Finita la conferenza sul Risveglio islamico, ne è appena iniziata un'altra a Teheran, intitolata «Hollywoodismo e cinema», con studiosi stranieri (tra cui americani, europei, italiani). L'agenzia stampa di Stato Fars annuncia che saranno esplorati anche temi relativi ai «movimenti anti-capitalisti negli Usa e in Europa».
(modifica il 3 febbraio 2012)
RCS MediaGroup S.p.A. - Divisione Quotidiani  Sede legale: via Angelo Rizzoli, 8 - 20132 Milano | Capitale sociale: € 270.000.000,00
Codice Fiscale, Partita I.V.A. e Iscrizione al Registro delle Imprese di Milano n.12086540155 | R.E.A. di Milano: 1524326 | ISSN 2499-0485

