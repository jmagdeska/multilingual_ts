oppure Registrati
Giovedì  10 Settembre 2015  Aggiornato alle 14:54
La morte di Ben Bella eroe dell'Algeria libera e della seconda guerra mondiale
di Alberto NegriCronologia articolo12 aprile 2012Commenta
In questo articolo
Politica | Ahmed Ben Bella | Mohammed Bouteflika | Svizzera | Fronte islamico di salvezza | Hocine Ait Ahmed | Italia | Gillo Pontecorvo | Gamal Nasser
Questo articolo è stato pubblicato il  12 aprile 2012 alle ore 11:52.
Tribuno carismatico e populista, con un alone romantico da combattente, Ahmed Ben Bella, deceduto ad Algeri all'età di 94 anni, è stato nel 1962 il primo leader dell'Algeria dopo la guerra d'indipendenza contro la Francia e un'icona internazionale della decolonizzazione. Ma fu anche un eroe della seconda guerra mondiale decorato dal generale De Gaulle per la sua partecipazione valorosa alla battaglia di Monte Cassino.
Ben Bella è stato il simbolo dei sogni degli algerini, usciti da una lotta di liberazione cominciata nel 1954 sanguinosa e lacerante, che scandivano nelle piazze il suo nome e lo slogan "Ya Ya Djezair", viva l'Algeria. Il suo ingresso nella capitale è ricordato come un trionfo, la popolarità anche all'estero diventò massima ma la sua parabola al potere fu assai breve: l'Algeria di Ben Bella durò soltanto tre anni e venne archiviata dal colpo di stato del 19 giugno 1965. Alle due del mattino Ben Bella fu arrestato ed esautorato dal nuovo uomo forte, Houari Boumediene, sostenuto proprio dai vecchi compagni di lotta di Ben Bella.
Fu questa la sua fine politica che avvenne sullo sfondo di uno scenario quasi paradossale. All'alba i carri armati occupano i punti strategici della capitale ma i passanti credono che i militari siano comparse del film di Gillo Pontecorvo, "La Battaglia di Algeri". Quando l'anno seguente questa pellicola di straordinaria efficacia narrativa sulla guerra anti-coloniale vincerà il Leone d'Oro al Festival di Venezia, Ben Bella è già in carcere da un anno e ne uscirà soltanto nell'ottobre del 1980 per prendere la via dell'esilio in Svizzera.
Figlio di contadini della Maghnia, dove era nato il 25 dicembre 1918, Ben Bella aveva compiuto i suoi studi secondari a Temclen e dopo il servizio militare nel 1940 venne richiamato alle armi dall'esercito francese con il quale partecipa alla campagna d'Italia ma invece di restare come molti altri nelle forze armate al ritorno in patria si unisce ai nazionalisti e poi al movimento di liberazione.
Arrestato una prima volta nel 1950, due anni dopo evade avventurosamente dal carcere e fugge in Egitto dove stringe amicizia con Gamal Nasser che sostiene la lotta dell'Algeria indipendente. Il leader egiziano gli mette a disposizione un aereo ma questo viene dirottato dai francesi che lo arrestano insieme ad altri capi della resistenza, tra questi il socialista Hocine Ait Ahmed e Mohammed Boudiaf. Resteranno in carcere per sette anni prima di ottenere la loro rivincita sui francesi.
Un accenno a Mohammed Boudiaf è inevitabile perché apre uno squarcio sull'Algeria contemporanea. Boudiaf, che aveva sostenuto il golpe di Boumediene contro Ben Bella, tornerà in Algeria dopo il colpo di stato dei generali nel gennaio '92 che annullano la vittoria elettorale del Fronte islamico di salvezza e lo scelgono come nuovo presidente al posto di Chadli Bendjedid: ma l'ex compagno di Ben Bella verrà assassinato soltanto sei mesi dopo ad Annaba. Si aprono così gli anni di piombo algerini, quelli del terrorismo islamico e della "guerre sale", la guerra sporca condotta dalle forze di sicurezza: un decennio in cui ci furono quasi 200mila vittime.
Ben Bella nel 1965 pagò il suo isolamento dal gruppo di potere politico e militare che aveva condotto la guerra di liberazione. Lo storico Mohammed Harbi, che ebbe un ruolo da militante in quel periodo, fa di lui questo ritratto: "Ben Bella aveva il gusto dei cambiamenti bruschi e totali, rifiutava un'azione politica paziente e preferiva le strade alternative e informali facendosi parecchi avversari, disorientava tutti con le sue impennate: furono questi i fattori, accompagnati dall'incapacità di affrontare la crisi economica, che portarono alla sua brusca uscita di scena".
Quando negli anni '90 tornò dall'esilio di Losanna in Algeria tutto era cambiato. Una violenza lancinante e barbarica lasciava sull'asfalto cadaveri crivellati dai proiettili e con le teste decapitate, l'esplosione delle bombe scandiva la vita di un'Algeri precipitata nel terrore e nel silenzio: le strade alle quattro del pomeriggio erano già deserte e gli algerini cercavano soltanto di fuggire via dalla morsa della paura.
Lo vidi per la prima volta a una conferenza stampa: era ancora un uomo con la schiena diritta ed emanava il fascino della storia, di un'epopea eroica che rimandava agli anni degli scritti di Albert Camus e di Jean Paul Sartre. Sosteneva il presidente Mohammed Bouteflika, che era tornato al potere dopo 20 anni di emarginazione, in modo totale: le prossime elezioni politiche del 10 maggio saranno un'altra prova di passaggio per un'Algeria ricca di idrocarburi ma violentata dagli eventi.
Ben Bella allora era già fuori da un pezzo da questa storia algerina: la sua era rimasta un'immagine in bianco e nero sullo sfondo delle bandiere trionfanti di un'estate del 1962, quando si affacciava sulla sponda Sud un mondo affamato di speranze e di riscatto. Ci possiamo chiedere cosa lega quel periodo alla primavera araba di oggi: le speranze di riscatto delle masse sono le stesse, forse l'assenza di leader popolari e acclamati come Ben Bella, con alcuni pregi e molti, forse troppi, difetti, è l'assenza più evidente ed eclatante.
Commenta la notizia
Ultimi di sezione
Giro, Brambilla nuova maglia rosa dopo una fuga  e la vittoria di tappa
Tutto su Notizie?
Dai nostri archivi
Da non perdere
L'esempio di Baffi e Sarcinelli in tempi «amari»
di Roberto Napoletano
«Caro direttore, ho letto (casualmente di fila) i suoi ultimi tre memorandum domenicali. Da
L'Europa federale conviene a tutti
di  Giuliano Amato
Ho partecipato la scorsa settimana a Parigi a un incontro italo francese, dedicato al futuro
Non si può privatizzare la certezza del diritto
di  Guido Rossi
In questa stagione elettorale, insieme ad un notevole degrado, non solo lessicale, ma anche di
Le sette criticità per l'economia Usa
di Allen Sinai*
Quale futuro si prospetta per l'economia degli Stati Uniti e per quella globale, inevitabilmente
Sull'Ilva non c'è più tempo da perdere
La tensione intorno al caso dell'Ilva non si placa. Anzi, ogni giorno che passa – nonostante i
Casa, la banca non ti dà il mutuo? Allora meglio un affitto con riscatto. Come funziona
di Vito Lops
Il mercato dei mutui in Italia resta al palo. Nell'ultimo mese la domanda di prestiti ipotecari è
Jeff Bezos primo nella classifica di Fortune «businessperson of the year»
di Luca Dello Iacovo
Dai libri alla nuvola informatica: Jeff Bezos, fondatore e amministratore delegato di Amazon,
Iron Dome, come funziona il sistema antimissile israeliano che sta salvando Tel Aviv
di Gianandrea Gaiani
Gli sporadici lanci di razzi iraniani Fajr-5 contro Gerusalemme e Tel Aviv costituiscono una
Dagli Assiri all'asteroide gigante del 21/12/2012, storia di tutte le bufale sulla fine del mondo
di Leopoldo Benacchio
Fine Del Mondo, Armageddon, end of the World, Apocalypse? Sembrerebbe a prima vista roba da
Obama fuori tempo massimo
di Riccardo Barlaam
L'Apple Watch e' una minaccia per Rolex, Cartier & co.?
di Chiara Beghelli
Il bello dell'Italia da cartolina
di Fernanda Roggero
La tv cambia ancora canale
di Daniele Bellasio
Ottanta è meglio di zero: a Sedriano contro la mafia sfilano in 80 ma da Petilia Policastro, per Lea Garofalo, non parte nessuno
di Roberto Galullo
Quotidiano politico economico e finanziario ¤ Fondato nel 1865
