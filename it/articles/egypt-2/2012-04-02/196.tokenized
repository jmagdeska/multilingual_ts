Il Punteruolo Rosso sbarca sulle coste ioniche messinesi , diverse le palme già infettate Esemplare femmina di Rhynchophorus Ferrugineus
Il Punteruolo rosso ( Rhynchophorus ferrugine , il suo nome scientifico ) , noto a tutti anche come il killer delle Palme , è un Coleottoro della famiglia dei Curculionidi ( comprende le specie più dannose per l’ uomo e le colture ) , ormai famoso per essere il principale parassita delle Palme .
Questo insetto è originario delle foreste del sud - est asiatico e della Melanesia , ma in seguito al commercio internazionale di Palme ( via mare e aerea ) si è rapidamente esteso ai paesi del Medio Oriente ( Iran , Iraq , Siria , Giordania , Israele ) , raggiungendo l’ area Mediterranea .
In Egitto i primi esemplari di Punteruolo sono stati registrati già dal 1992 , mentre nella Spagna meridionale è arrivato già dal 1994 , dove si è reso responsabile della morte di centinaia di Palme , tutte in buona salute prima del suo arrivo .
Palmeti di interesse storico , come quelli esistenti nella regione dell’ Andalucia , sono stati letteralmente distrutti dal piccolo parassita .
In Italia la sua prima segnalazione avvenne tra il 2004 e il 2005 , con l’ arrivo di alcune Palma già infettate dall’ Egitto in Toscana .
In pochi anni è riuscito a diffondersi in tutto il paese , continuando a uccidere centinaia di Palme e interi palmeti , fra la Sicilia , il Lazio , la Toscana e la Liguria .
Per molte di queste , una volta infettate dall‘insetto parasita , c’ è stato poco da fare .
Nell’ ultimo periodo il Punteruolo rosso , già presente in buona parte del territorio siciliano , ha infettato diverse Palme lungo la costa ionica del messinese , da Taormina fino alle porte della città di Messina , con molti esemplari di Palme già compromessi e pronti alla morte .
Purtroppo , ancora oggi , fra i tanti metodi di lotta adottati dagli agronomi ( trappole , antagonisti naturali , particolari tecniche di lotta integrata ) , nessuno di questi è riuscito a contenere in modo significativo il fenomeno che rischia di compromettere molti palmeti storici .
I risultati finora riportati ci suggeriscono che ancora c’ è molto da fare per riuscire a migliorare le prospettive di successo .
Palma infettata dal Punteruolo Rosso sul lungomare di S.Alessio siculo , nel messinese ionico © MeteoWeb - Editore Socedit srl - P.iva/CF 02901400800