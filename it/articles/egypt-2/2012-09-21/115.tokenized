Che cosa non ha funzionato a Bengasi
Gli errori e le mancanze che secondo un' inchiesta del Wall Street Journal contribuirono al disastro al consolato statunitense sotto attacco in Libia Con un lungo articolo pubblicato oggi in prima pagina ,
il Wall Street Journal spiega che l’ attacco al consolato statunitense di Bengasi dell’ 11 settembre scorso è stato preceduto da « una serie di mancanze e valutazioni errate nella sicurezza , combinate a decisioni prese nella confusione degli scontri , che fanno nascere il dubbio che la portata della tragedia potesse essere ridotta » .
Il primo punto riguarda un errore di previsione :
quello secondo cui le proteste nel vicino Egitto – a causa del film “ satirico ” su Maometto e dello spazio che aveva avuto sui media del paese – non sarebbero mai arrivate in Libia .
Mentre in Egitto vennero ordinate misure precauzionali ulteriori e parte del personale diplomatico venne rimpatriato , nessuna allerta simile venne emessa per la Libia ( né per altri paesi della zona ) .
In secondo luogo , le autorità degli Stati Uniti non considerarono seriamente di inviare rinforzi militari a Bengasi , mentre era in corso l’ attacco , allertando invece solo la sicurezza libica .
I marines furono inviati nella zona solo dopo che l’ ambasciatore era stato ucciso .
Secondo i pareri raccolti dal WSJ di alcuni funzionari del Dipartimento di Stato , il ministero della Difesa ( con sede al Pentagono ) stava aspettando ordini o istruzioni dal Dipartimento di Stato , ma questi dubitava che eventuali rinforzi sarebbero arrivati in tempo .
Altri problemi furono causati dalla segretezza che circondava l’ esistenza di una safe house , una base d’ appoggio nei pressi dell’ ambasciata che era usata fin dai tempi della rivoluzione dello scorso anno .
Anche mentre questa era sotto attacco , gli Stati Uniti non ritennero di doverne indicare l’ esistenza e l’ esatta posizione alle forze di sicurezza libiche .
Al momento non si sa se gli assalitori sapessero già della sua esistenza o se l’ abbiano in seguito scoperta semplicemente seguendo il personale che evacuava il consolato .
Ma il Wall Street Journal , basandosi su interviste a oltre una dozzina di funzionari statunitensi e libici , sembra suggerire che l’ errore principale fu nella mancata previsione degli attacchi che portarono alla morte di Stevens e altri tre cittadini americani , nonostante nei mesi precedenti ci fossero stati diversi segnali preoccupanti .
L’ ambasciatore Stevens e Sean Smith , un funzionario dell’ ambasciata nel settore dell’ informazione , morirono nel primo attacco al consolato , mentre gli ex membri delle forze speciali della Marina Glen Doherty e Tyrone Woods morirono più tardi , nell’ attacco alla safe house che si trova a circa un chilometro di distanza .
Lo stesso atteggiamento di Stevens contribuì probabilmente a mantenere un profilo più basso per quanto riguarda gli apparati di sicurezza :
l’ ambasciatore , che era rimasto a Bengasi per mesi collaborando con i ribelli durante la rivolta contro Gheddafi , avrebbe personalmente consigliato di non mantenere marines pesantemente armati fuori dall’ ambasciata di Tripoli .
Quanto al consolato di Bengasi , in cui Stevens si era spostato per motivi che sono rimasti ufficialmente sconosciuti per oltre una settimana ( l’ ambasciatore non comunica a Washington tutti i suoi spostamenti nel paese in cui risiede , dicono funzionari del Dipartimento di Stato ) il complesso circondato da mura era preparato soprattutto per un tipo di attacchi particolare , quello ritenuto più probabile :
un attacco isolato usando un lanciarazzi o una bomba esplosiva artigianale ( IED – improvised explosive device ) .
E veniamo ai diversi indizi che erano arrivati da Bengasi nei mesi precedenti , almeno a partire dalla primavera scorsa , scrive il WSJ .
Il 10 aprile fu lanciata una bomba contro il convoglio dell’ inviato delle Nazioni Unite , Ian Martin .
Il 22 maggio , gli uffici della Croce Rossa furono colpiti con una granata lanciata con un lanciarazzi .
Infine , il 6 giugno un IED esplose vicino al muro di cinta del consolato .
Dopo quest’ ultimo episodio , gli Stati Uniti chiesero alla Libia di aumentare la sicurezza intorno alle sedi diplomatiche americane , ma secondo quanto dicono funzionari libici la richiesta fu formulata solo per un periodo di una settimana .
Dopo di che , i livelli di sicurezza garantiti dalla Libia tornarono quelli precedenti , ovvero quattro guardie armate fuori dal perimetro del consolato e quattro guardie non armate all’ interno per controllare l’ identità dei visitatori .
Gli attacchi a Bengasi , intanto , continuarono :
in particolare , l’ 11 giugno una granata da lanciarazzi colpì il convoglio dell’ ambasciatore britannico in Libia , ferendo due guardie del corpo .
Il Regno Unito aveva deciso di chiudere il suo consolato nella città .
Mentre l’ anniversario dell’ 11 settembre , ritenuto sensibile per via degli attentati , si avvicinava , il personale diplomatico fu informato dei rischi .
Gli fu comunicato che erano minori rispetto allo scorso anno , il decimo anniversario e il primo dopo la morte di bin Laden .
Si concluse che non c’ erano specifiche minacce di attacco , né particolari carenze nella sicurezza delle strutture diplomatiche americane in Libia .
Questo articolo non è più commentabile .
Abbonati al Post per commentare le altre notizie .