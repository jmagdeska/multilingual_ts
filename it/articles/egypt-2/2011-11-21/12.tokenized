La guerra del Cairo Si è dimesso il governo :
almeno 33 persone sono morte finora negli scontri È stata una giornata di continue violenze e scontri – di fatto una specie di guerra civile – al Cairo e in altre città egiziane .
Da quando venerdì erano cominciate le prime nuove occupazioni di piazza Tahrir per protesta contro le involuzioni del processo democratico avviato con la caduta del regime di Hosni Mubarak , i combattimenti con lacrimogeni , molotov , bastoni e armi da fuoco tra militari e dimostranti non si sono interrotti per tre giorni .
Alle 19,30 italiane , dopo le dimissioni di ieri del ministro della Cultura , è arrivata notizia delle dimissioni in blocco di tutto il governo , presentate alla giunta militare che di fatto governa l’ Egitto dalla caduta di Mubarak .
Manifestazioni e scontri ci sono state anche in altre città dell’ Egitto , ma al Cairo risultano finora almeno 33 morti .
20,47 – Il ministro dell’ Informazione egiziana , Osama Heikal ha detto a Reuters che le dimissioni del governo non state accettate dal Consiglio Militare .
20,32 – Reuters dice che il Consiglio militare vorrebbe un accordo sul nuovo primo ministro prima di accettare le dimissioni .
20,20 – Nel frattempo al Jazeera dice che gli scontri sono ancora in corso .
20,10 – Il giornale egiziano al-Shorouk ha dato su twitter la notizia che il Consiglio supremo delle forze armate avrebbe accettato le dimissioni del governo ad interim .
19,39 – Reuters scrive che il governo ha presentato le sue dimissioni al Consiglio Militare .
18,18 – È in corso un Consiglio ei Ministri ristretto di emergenza su quello che sta avvenendo al Cairo e nelle altre città in tumulto .
17,40 – I Fratelli Musulmani hanno diffuso un comunicato che condanna severamente quanto sta accadendo a piazza Tahrir .
17,21 – Sta prendendo corpo l’ organizzazione di una grande marcia per domani , una “ manifestazione di un milione di persone ” .
17.05 – I manifestanti continuano a chiedere le dimissioni immediate di Tantawi , capo della giunta militare .
16.50 – Il numero di morti accertati è salito a 33 .
16.30 – Gli scontri continuano nelle strade intorno a piazza Tahrir , che intanto è sempre più affollata .
16.15 – Le foto della guerriglia di oggi al Cairo 16.00 – Una delle vittime degli scontri di ieri avvolta in una coperta e vegliata da un parente .
15.50 – I manifestanti stanno cacciando le troupe della televisione di stato dalla piazza .
15.30 – La diretta video da piazza Tahrir .
Questo articolo non è più commentabile .
Abbonati al Post per commentare le altre notizie .