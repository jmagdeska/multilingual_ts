Egitto , ancora sangue :
7 morti e 261 feriti al Cairo Khaled el-Khateib , alto funzionario del ministero della sanità egiziano , ha comunicato che il bilancio degli scontri della scorsa notte al Cairo è di almeno sette morti e 261 feriti .
Le violenze sono iniziate ieri sera e si sono protratte per tutta la notte e le prime ore del mattino .
Mohamed Sultan , capo dei servizi di emergenza egiziani , ha reso noto che 5 persone sono morte nel distretto di Giza e altre due in un ponte nel centro del Cairo .
I Fratelli Musulmani hanno detto che la polizia ha utilizzato anche pallottole da caccia direttamente addosso ai manifestanti , che protestano ormai da due settimane contro il colpo di styato che ha destituito Morsi e consegnato il paese all' esercito , in attesa di una nuova Costituzione e di elezioni presidenziali e parlamentari .
Ma oltre ai morti e feriti è altissimo il numero di persone che hanno accusato malori inalando i gas lacrimogeni sparati dalle forze dell' ordine .
Alcuni sono stati portati in ospedale , altri curati in situazioni " di fortuna " .
Nicole Johnston , inviato di Al Jazeera , ha raccontato che le forze armate hanno lasciato il controllo dell' ordine pubblico alla polizia , tenendosi in disparte e non partecipando agli socntri :
" Molte persone hanno spiegato che è loro intenzione cercare di paralizzare le strade principali della città , ma ogni volta che tentano di farlo la reazione della polizia è molto violenta " .
La scorsa settimana sono stati uccisi 53 dimostranti pro-Morsi .