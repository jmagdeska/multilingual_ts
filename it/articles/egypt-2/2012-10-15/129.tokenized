Bella figura dei nostri ragazzi a Uno Mattina Â«In FamigliaÂ » su Rai1 Con un notevole livello artistico Aurora Faggioli e Gabriele Iorio hanno ben rappresentato il Conservatorio Â«BonportiÂ » di Trento e Riva del Garda È stata una bella esperienza quella degli allievi del Conservatorio Bonporti di Trento e Riva del Garda che si sono esibiti in diretta sabato mattina , 13 ottobre , per la trasmissione Uno Mattina « In Famiglia » .
Il mezzosoprano Aurora Faggioli , allieva del Professor Mattia Nicolini , e il pianista Gabriele Iorio , allievo della Professoressa Antonella Costa , hanno degnamente rappresentato il conservatorio cittadino di fronte al pubblico televisivo di tutta Italia con una performance eccellente .
I due giovani allievi del Bonporti erano stati mandati a Roma per prendere parte ad un torneo musicale a squadre ideato dalla RAI nel desiderio di aprire uno spazio all' eccellenza della vita culturale italiana qual è la realtà dei Conservatorio di Musica .
I due giovani allievi del Bonporti si sono esibiti nell' aria « Empio , dirò , tu sei » dal Primo Atto dell' opera « Giulio Cesare in Egitto » di G.F. Händel , dimostrando non solo un alto livello performativo ma anche una grande sicurezza di fronte alle telecamere .
Iorio e Faggioli si confrontavano in questa fase eliminatoria con un duo proveniente dal Conservatorio di Reggio Calabria .
La qualità dei giovani musicisti era sicuramente alla pari , ma nel meccanismo del televoto ha vinto il calore della gente del Sud che ha sostenuto con forza i giovani calabresi tanto da regalare loro il passaggio al turno successivo .
Aurora Faggioli e Gabriele Iorio tornano quindi a Trento comunque soddisfatti per questa importante esperienza formativa che rimane un valore aggiunto nel loro percorso di crescita professionale .