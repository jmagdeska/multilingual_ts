Trevi Group, l’azienda italiana che costruisce in tutto il mondo: nuove commesse in Usa e Africa
L’impresa romagnola, fondata e guidata dalla famiglia Trevisani e leader dell’ingegneria del sottosuolo, si è aggiudicata nuove commesse dopo aver contribuito alla nuova Biblioteca di Alessandria d’Egitto e al rifacimento del World Trade Center di New York – Prosegue l’internazionalizzazione: presente in 80 Paesi, ormai solo il 10% del business è in Italia.
Trevi Group sempre più leader mondiale dell’ingegneria del sottosuolo. L’azienda di Cesena, guidata dalla famiglia Trevisani, è nata cinquant’anni fa come ditta di costruzione di parcheggi, ma ormai costruisce di tutto e in tutto il mondo. Lo testimonia il fatturato, in costante crescita e ormai prossimo a raggiungere il miliardo di euro; lo testimonia il fatto che adesso solo il 10% degli affari vengono svolti in Italia, dove c’è troppa crisi (mentre negli Usa il 25%); lo testimonia ancora il fatto che il gruppo ha più di 40 sedi nel mondo, con una presenza in oltre 80 Paesi.
Un successo certificato dalla società di consulenza A.T. Kearney che ha collocato Trevi al primo posto fra le realtà internazionali che nonostante la crisi hanno registrato un tasso di crescita sia a livello di fatturato che di performance finanziaria (a Piazza Affari il titolo è stato il secondo best performer a 10 anni).
“Il gruppo negli ultimi due anni si è consolidato, diversificando la sua attività, dalle costruzioni del sottosuolo al drilling (porti e piattaforme petrolifere, ndr)”, ha detto Stefano Trevisani, amministratore delegato di Trevi, fondata da suo padre Davide 50 anni fa.
A confermare ulteriormente questo trend sono le nuove importanti commesse che il gruppo si è aggiudicato proprio in questi giorni, e che si aggiungono a quelle già prestigiose della diga di Ertan in Cina, della costruzione della nuova Biblioteca di Alessandria d’Egitto, del ponte Vasco de Gama a Lisbona e soprattutto del nuovo World Trade Center a New York.
Le nuove commesse arrivano da Stati Uniti ed Africa per un valore complessivo di oltre 75 milioni di dollari. La Trevi Icos Corporation, società controllata del Gruppo Trevi negli Usa, si è aggiudicata un contratto a Boston che prevede la realizzazione di fondazioni speciali per la costruzione della torre residenziale denominata “The Kensington” che sorgera’ nell’originario sito di “Filene” nel centro di Boston.
Tale progetto s’inserisce nel piano di riqualificazione urbanistica del centro di Boston promosso dal sindaco Menino che ha avviato con successo varie altre iniziative tra le quali: il Teatro Paramount, il Teatro dell’Opera di Boston e l’albergo Ritz-Carlton. I lavori di cantierizzazione sono gia’ stati avviati ed il completamento del lavoro e’ previsto entro l’anno 2012. Il nuovo complesso residenziale, grazie al quale saranno creati 400 nuovi posti di lavoro, prevedera’ nello specifico la realizzazione di una torre di 27 piani, su di una superficie totale pari a circa 44.900 metri quadrati.
Sempre negli Usa, il Distretto di Jacksonville (Florida) del Genio Militare delle Forze Armate degli Stati Uniti ha assegnato a Trevis Icos South Inc. un contratto per lavori di straordinaria manutenzione a “Herbert Hoover Dike” sul lago Okeechobee in Florida. Il progetto prevede l’esecuzione di alcuni lavori di consolidamento di una sezione del diaframma continuo lunga 990 metri nelle prossimita’ del Porto di Mayaca.
In Africa invece la famiglia cesenate si è aggiudicata un importante contratto per la realizzazione delle banchine di un porto marittimo privato, destinato ad essere utilizzato da compagnie petrolifere.
E in Italia? “Da noi queste opere diventano di attualità solo quando il Paese viene colpito da calamità, come l’alluvione di Genova”, ha spiegato ancora a Panorama l’ad Stefano Trevisani.
Ma Trevi è anche all’avanguardia nella lotta all’inquinamento, grazie alla costruzione di metropolitane. E in questi caso ci sono progetti anche sull’Italia. “Stiamo sviluppando le infrastrutture sotterranee di Roma, Napoli e Firenze, mentre all’estero in 30 anni abbiamo partecipato alla realizzazione di 50 metrò. Le prossime saranno Copenaghen, Singapore, Algeri e Panama”.
Insomma, mentre l’Italia arranca, un’azienda italiana sta costruendo il mondo.
Classe 1980, napoletano di nascita, ha vissuto prima a Parigi e poi tra Roma e Milano, dove risiede attualmente. Dopo aver svolto studi giuridici, ha ben presto intrapreso quella che è da sempre la sua passione: la scrittura e, in particolare, il giornalismo. Ha collaborato per diverse testate (Corriere della Sera, Gazzetta dello Sport, Affaritaliani.it), e lavorato anche come addetto stampa per tre anni alla Provincia di Milano, occupandosi di turismo e moda. I suoi argomenti preferiti: sport, politica, curiosità dal mondo e high tech.
Potrebbe interessarti anche...
Covid, Intesa Sanpaolo supporta la ricerca del Sacco
Bonus bici e monopattini, secondo round per il rimborso
Vaccino da gennaio, ma prima rischio lockdown generale
Niente Tasse, Biden mette le ali ai titoli Tech
Commenta Annulla risposta
Nome *
Email *
Sito web
Do il mio consenso affinché un cookie salvi i miei dati per il prossimo commento.
Aggiungi il mio indirizzo di posta elettronica alla mailing list della newsletter

Terna: boom di investimenti e acconto sul dividendo
FIRSTonline | 11 Novembre 2020, 15:35
Buoni risultati per la società che gestisce la rete elettrica nazionale nei primi nove mesi dell'anno: ricavi e utile in crescita. L'Ad Donnarumma annuncia per il 19 novembre la presentazione del nuovo Piano industriale 2021-25
COMMENTI ED EDITORIALI
Rai a caccia di 200 milioni, un rebus per Gualtieri
Patrizio Rossano | 11 Novembre 2020, 6:05
Anche la Tv pubblica deve fare i conti con gli effetti della pandemia: debiti in rialzo, meno canone e...
Nuovo Dpcm, c’è il testo: tutte le misure in 10 punti
Carlo Musilli | 4 Novembre 2020, 16:22
Il coprifuoco potrà cominciare anche prima delle 22 in tutta Italia - Lombardia, Piemonte, Valle d'Aosta e Calabria diventano...
Luigi Marcadella | 7 Novembre 2020, 6:43
INTERVISTA A LORENZO CODOGNO, economista, visiting professor alla London School of Economics e già dirigente generale del Tesoro -...
Franco Locatelli | 31 Ottobre 2020, 7:08
INTERVISTA A CARLO COTTARELLI, economista e  direttore dell'Osservatorio dei conti pubblici italiani della Cattolica - "Ho aderito a...
Maddalena Tulanti | 29 Ottobre 2020, 6:32
INTERVISTA ALL'AMBASCIATRICE ARMENA IN ITALIA , signora Tsovinar Hambardzumyan - "Gli azeri, sostenuti dai Erdogan, hanno fatto saltare la...
Articoli più recenti
Luigi Marcadella | 11 Ottobre 2020, 7:05
INTERVISTA A ENRICO CARRARO, Presidente degli industriali veneti - "In alcuni comparti le aziende stanno performando oltre le aspettative...
Franco Locatelli | 3 Ottobre 2020, 7:30
INTERVISTA a TOMMASO CORCOS,  Ad di Fideuram-Intesa Sanpaolo Private Banking e presidente di Assogestioni - "E' proprio in...
Maddalena Tulanti | 3 Ottobre 2020, 6:49
INTERVISTA a MARIO RAFFAELLI, negoziatore e presidente della prima conferenza di pace sul Nagorno-Karabakh -"Senza una tregua è molto...
Registro Stampa del Tribunale Civile di Roma - Registrazione n. 202/2011 del 17/06/2011 - A.L. Iniziative Editoriali S.r.l. - Via Ovidio, 20 - 00193 Roma P.IVA e Cod.Fisc. 07354200961
Le pagine di FIRSTonline registrano oltre 4 milioni di visualizzazioni ogni mese - SSL Security by SSLs.com
