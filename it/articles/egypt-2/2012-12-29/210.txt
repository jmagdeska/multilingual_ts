Questo sito contribuisce all'audience di
Ogni bambino viene creato e generato, cioè nasce – sin dal concepimento – attraverso un processo di fusione,...
Quella ritratta nella foto qui di seguito postata è Sara Wanselm, mamma di due bambini, attualmente incinta del terzo figlio,...
Come spiegare la velocità ai bambini – questo scritto ha l’auspicio di fornire aiuto alle mamme che hanno deciso...
“O blocchiamo il virus o sarà lui a bloccarci perché i segnali ci dicono che il sistema non tiene e anche le regioni...
Ogni adozione è a suo modo un’attesa, nell’intenzione e nei sentimenti è del tutto sovrapponibile a quella della gravidanza.  E’...
Cosa è successo nel 2012
2012, un anno in 101 immagini
di la tua ostetrica Alessandra
29 Dicembre 2012
Vitadamamma racconta il 2012 attraverso 101 eventi e 101 foto … 101 momenti per ricostruire la vita del mondo nell’anno che sta per finire.
1) 10 gennaio La timeline di facebook, conosciuta in Italia con il nome di diario, sarà attivata automaticamente su tutti i profili nelle prossime settimane. Si aggiunge così un’altra funzione al social network appena quotato in borsa.
2) 13 gennaio La Costa Concordia nave da crociera della compagnia Costa, naufraga nei pressi dell’Isola del Giglio  in Toscana. Grazie alle ricostruzioni della procura di Grosseto, si scopre che il comandante, Francesco Schettino, ha prima ordinato il cambio di rotta per salutare i turisti dell’isola (il cosiddetto “inchino”), poi ha tentato di negare l’emergenza per un’ora. Diventa famigerato il colloquio tra il comandante della nave e il capo della Capitaneria di porto di Livorno Gregorio De Falco durante i momenti più drammatici del naufragio. Muoiono 30 persone sulle oltre 4000 a bordo quella sera.
3) 23 gennaio Inizia l’anno del dragone nell’oroscopo cinese. Il 4079esimo anno del calendario cinese inizia sotto il segno del Drago: sinonimo, secondo la tradizione Feng-shui, di grandi delusioni – Secondo il broker di Clsa Philip Chow, esperto dell’arte taoista, ciò si ripercuoterà anche sui mercati, che soprattutto nel primo semestre avranno andamento negativo – Il personaggio più sfortunato? Angela Merkel.
4) 29 gennaio Muore Oscar Luigi Scalfaro. Ex Presidente della Repubblica, aveva 93 anni, è stato al Quirinale dal 1992 al 1999 e parlamentare per l’intera storia repubblicana.
5) 1 febbraio Google + raggiunge 100 milioni di utenti. Google+ è un social network gratuito fondato da Google. nasce nel 2011 in fase test e solo su invito. Poco dopo gli utenti esistenti sono autorizzati a invitare gli amici al servizio per creare il proprio account, l’11 agosto 2011 viene annunciato il lancio dei social games.
6) 3 febbraio La capitale romana si sveglia sotto un manto spesso di neve. Nella notte tra il 3 ed il 4 febbraio, la neve finì per interessare tutto il territorio comunale, accumulando 5 cm ad Ostia sin sulla spiaggia e progressivamente di più andando verso l’interno. Tale evento creò numerosi disagi alla popolazione romana.
7) 12 febbraio Allo Staples Center di Los Angeles. si tiene la 54^ edizione dei grammy Awards, l’oscar della musica. L’artista più premiata di questa edizione è stata Adele che si è aggiudicata ben cinque statuette, seguono a pari merito Taylor Swift e i Foo Fighters.
8 ) 12 febbraio Muore Whitney Houston. La grande artista è morta a Los Angeles per cause ancora sconosciute. Aveva 48 anni. Vent’anni di successi che hanno fatto scuola. Poi il tunnel di depressione e droga da cui sembrava essere uscita.
9) 14 febbraio Esplode il fenomeno musicale degli One Direction, gruppo formatosi durante l’ edizione inglese del format X Factor. L’album “What Makes You Beautiful”. La band è formata da Niall Horan, Zayn Malik, Liam Payne, Harry Styles, e Louis Tomlinson.
10) 15 febbraio Massimiliano Latorre e Salvatore Girone, due fucilieri di marina del battaglione San Marco (marò) vengono accusati di avere ucciso due pescatori al largo delle coste del Kerala (India). La petroliera italiana Enrica Lexie, intercettata, è fatta attraccare nel porto di Kochi, dove l’equipaggio viene interrogato. La truppa riferisce alla polizia di New Delhi che l’atteggiamento del peschereccio era stato giudicato chiaramente ostile, tipico dei pirati
11) 18 febbraio Finale del Festival di Sanremo. Sbaraglia la concorrenza maschile un trio di donne che si aggiudica il primo (Emma Marrone), il secondo (Arisa) e il terzo premio (Noemi). Ma la vincitrice assoluta del 62° festival è Belen Rodriguex, che si aggiudica il premio di pubblico, e meno di critica, per avere portato sul palco l’ormai notissima farfallina: il suo tatuaggio che svolazzava tra l’abito con spacco e l’inguine in primo piano.
12) 21 febbraio 2012 Nell’ambito di una protesta contro la rielezione di Vladimir Putin, tre artiste del gruppo Pussy Riot, si sono introdotte nella Cattedrale di Cristo Salvatore a Mosca e a volto coperto hanno cercato di mettere in scena una canzone. In meno di un minuto, sono state scortate fuori dalle guardie. Le riprese della performance sono state poi usate per creare un video clip della performance. Le pussy Riot sono state condannate ai lavori nei campi russi.
13) 25 febbraio Va in onda “L’isola dei cassintegrati” Marco Olia, operaio della Vinils di Porto Torres, crea l’antitrasmissione per dar voce ai cassintegrati e agli esodati che per tutto il 2012 hanno sofferto le altalene delle leggi che decideranno della loro sorte.
14) 26 febbraio Al Kodak Theatre di Los Angeles si tiene l’84^ edizione della cerimonia degli Oscar, condotta da Billy Cristal. la statuetta come miglior film va a “The Artist”, così come per migliore regia e miglior attore protagonista (Jean Dujardin). Maryl Streep vince l’Oscar come miglior attrice protagonista nel film “The Iron Lady”, in cui interpreta magistralmente il primo ministro britannico Margareth Tatcher.
15) 01 marzo Muore Lucio Dalla. Vittima di un attacco cardiaco, il cantautore si è spento all’improvviso a Montreux, in Svizzera, dove si trovava nel bel mezzo di una tournée internazionale. Il 4 marzo avrebbe compiuto 69 anni. I funerali si terranno nella sua Bologna, nel giorno della sua nascita, il 4 marzo. Durante il suo funerale una folla di fans gremisce la basilica di san Petronio, e il compagno Marco Alemanno legge ‘Le rondini’.
16) 15 marzo I dissidenti del popolo Siriano rispondono al fuoco del governo in nome della loro libertà e Diritti negati, Combattono contro le torture, l’esilio, la corruzione del sistema del Presidente Bashar al-Assad con manifestazioni che, hanno l’obiettivo di spingere il presidente Siriano ad attuare le riforme necessarie, affinchè la strada da seguire sia un inizio di democrazia. E’ l’inizio di una guerra sanguinaria che si protrarrà per molti mesi.
17) 19 marzo La Francia viene sconvolta da una tragedia: Alle 8:30, un killer alla guida di uno scooter ha aperto il fuoco davanti all’istituto Ozar Hatorah, uccidendo un rabbino di 30 anni e tre bambine di 3, 6 e 8 anni. il killer, Mohamed Merah, algerino di 24 anni verrà braccato e poi ucciso in un conflitto a fuoco con la polizia.
18 )24 marzo Il museo Correr di Venezia ospita un esposizione dell’artista austriaco gustav Klimt. A 150 anni dalla nascita dell’artista la città lagunare rende gli  omaggio riunendo per la prima volta la Giuditta I (1901) e l’opera Giuditta II (1909)
19) 25 marzo Il centrale ed ex azzurro di pallavolo Vigor Bovolenta, 37 anni, è morto colto da un malore accusato nel corso della partita di B2 che stava disputando con la sua Volley Forlì contro la Lube a Macerata. La moglie Federica aspettava il quinto figlio.
20) 25 marzo Intervista alla trasmissione “Report” del ministro Elsa Fornero sugli esodati.
Si tratta di lavoratori dipendenti incentivati negli anni passati a lasciare il posto di lavoro, tramite trattative e licenziamenti concordati. Con le nuove norme contenute nella riforma del lavoro non possono più andare in pensione, ma, problema: non hanno neanche più un lavoro. Dopo l’ultima riforma del lavoro si trovano in una terra di mezzo dove non hanno reddito e non potranno averlo magari per anni, fino al 2020.
21) 5 aprile niente rinnovo della patente di guida per Margherita Hack. Secondo il medico abilitato a rilasciare i certificati, l’astrofisica, che a giugno compirà 90 anni, è troppo vecchia persino per sostenere la visita. Indignata la reazione della scienziata che sostiene che si tratti di un abuso basato su una discriminazione in base all’età.
22) 14 aprile Muore in campo il giocatore del Livorno Piermario Morosini, colto da malore improvviso. la perizia stabilirà poi che la causa del decesso è riconducibile a rara malattia di origine genetica
23) 20 aprile Alla sezione penale del tribunale di Milano sezione penale di Milano si svolge la prima udienza del processo Ruby: per la prima volta è in aula l’imputato vero, Silvio Berlusconi.
Le ragazze travestite ai bunga bunga? «Erano gare di burlesque e io ero uno spettatore molto interessato». Berlusconi in una pausa del processo Ruby, risponde così ai giornalisti che gli chiedono dettagli sulle testimonianze di alcune ragazze nella scorsa udienza a proposito delle feste a luci rosse ad Arcore. «Non c’era niente di peccaminoso, erano cene eleganti ».
24) 22 aprile Rita Levi Montalcini compie 103 anni. Il Presidente della Repubblica, Giorgio Napolitano, ha espresso alla senatrice i più affettuosi auguri per il suo compleanno. La professoressa brinda con i suoi più stretti collaboratori.
25) 25 aprile Spopola nei cinema italiani e del globo “The avengers” prodotto dai Marvel Studios e distribuito dalla Walt Disney Pictures, basato sul supergruppo dei Vendicatori, composto dai supereroi dei fumetti Marvel Comics. Protagonisti della pellicola Steve Rogers/Capitan America, Bruce Banner/Hulk, Tony Stark/Iron Man e Natasha Romanoff/Vedova Nera
26) 28 aprile Viaggio inaugurale del treno ITALO di Ntv, la compagnia ferroviaria con cui Luca Cordero di Montezemolo ha sfidato il monopolio di Trenitalia.
Partito alle 8.19 dalla Stazione Garibaldi di Milano, Italo è arrivato a Roma alle 11.50 accolto dagli applausi dei primi asseggeri, in partenza per Napoli, che lo aspettavano al binario 15 della Stazione Tiburtina
27) 23 maggio Video economical-osè di Sara Tommasi, ex concorrente dell’isola dei Famosi, modella e attrice prestata alla politica, lancia un’anatema nuda contro il signoraggio delle banche.
28) 6 maggio François Hollande è eletto Presidente della Repubblica per una durata di cinque anni al termine del secondo turno dell’elezione presidenziale, domenica 6 maggio. Il candidato del partito socialista e dei radicali di sinistra diventa così il settimo presidente della Quinta Repubblica.
29) 6 maggio La Juventus è campione d’Italia per la 28° volta nella sua storia. I bianconeri, imbattuti in 37 partite, riconquistano il titolo dopo nove anni e il caos Calciopoli.
30) 19 maggio Esplode davanti alla scuola Morvillo Falcone di Brindisi una bomba collocata dentro un cassonetto della spazzatura. Muore la sedicenne Melissa Bassi. Dalle indagini viene scartata la pista del terrorismo. Il colpevole viene arrestato il 7 giugno, si tratta del 68enne Giovanni Vantaggiato.
31) 20 maggio Alle 4.03 una scossa sismica di magnitudo 5.9 viene registrata in un’area molto vasta comprendente tutta l’Italia Centro-Settentrionale con epicentro con epicentro in Finale Emilia, a una profondità di 6,3 km.  Il 29 maggio alle 09:00 una nuova scossa molto forte di magnitudo è avvertita in tutta l’Italia Settentrionale, creando panico e disagi in molte città come Ferrara, Modena, Reggio Emilia, Bologna, Mantova; l’epicentro è situato nella zona compresa fra Mirandola, Medolla e San Felice sul Panaro. A quella delle 9:00 si sono susseguite altre scosse rilevanti. L’Emilia è piegata. I due eventi sismici principali hanno causato un totale di 27 vittime. Il 4 giugno 2012 è stato proclamato giornata di lutto nazionale per le vittime. Il 31 maggio alle 16:58 una scossa di magnitudo 4,0 con epicentro a Rolo e Novi di Modena, ha colpito la zona della bassa reggiana e dell’oltrepò mantovano, già molto provate dalle scosse dei giorni precedenti
32) 20 maggio Il Napoli vince la coppa Italia. La finale si è giocata per il quinto anno consecutivo allo Stadio Olimpico di Roma. La squadra vincitrice si qualifica per l’Europa League dell’anno successivo, per la prima volta con accesso diretto alla fase a gironi.
33) 20 maggio – venerdì il debutto in Borsa per la sua “creatura”, domenica il matrimonio. Per Mark Zuckerberg, creatore e amministratore delegato di Facebook, senza dubbio un week end “impegnativo”. Zuckerberg, scrive la stampa Usa, ha infatti sposato la sua fidanzata di lunga data Priscilla Chen con una ristretta cerimonia a Palo Alto davanti ad appena un centinaio di invitati.
34) 2 giugno Lungo fine settimana di festa per il Giubileo di Diamante, i 60 anni del regno della Regina Elisabetta II.
E’ iniziato con 21 colpi sparati a salve dalla Hms Diamond della Marina Militare britannica nel porto di Portsmouth il lungo week end di festeggiamenti per il Giubileo di diamante della regina Elisabetta II. Una vasta folla, molte le bandiere britanniche, ha salutato il cacciatorpediniere antiaereo. Saluto solenne dei militari a bordo, per la sovrana che ha anche il titolo di capo della Royal Navy. Fervono i preparativi anche fuori da Buckingham Palace, una tribuna speciale è stata posizionata fuori dal palazzo.
35) 16 giugno Si paga la prima rata dell’IMU – Imposta Municipale Unica (Imu), che sostituisce sia l’Irpef sui redditi delle seconde case, sia l’Ici. Prima tra le tante manovre del neonato governo Monti per risollevare le sorti del paese dopo la caduta del governo Berlusconi.
36) 20 giugno Akinator…il Genio è tornato!
Akinator sa leggerti nel pensiero. Akinator, the Web Genius, è un gioco presente su internet nel quale l’applicazione tenta di indovinare a quale personaggio sta pensando il giocatore, attraverso una serie di domande poste da un’intelligenza artificiale. Sono disponibili versioni in: inglese, francese, tedesco, ebraico, italiano, portoghese, spagnolo, arabo, russo, turco, inglese statunitense, coreano e giapponese.
37) 24 giugno Mohamed Morsi, candidato dei Fratelli Musulmani, è stato dichiarato ufficialmente vincitore delle elezioni presidenziali in Egitto con voti pari al 51% contro il 48% di Ahmed Shafiq, ultimo Primo ministro di Mubārak. Il suo obiettivo programmatico è quello di ricostruire l’Egitto e ridare dignità agli egiziani in uno Stato “non teocratico”, ma che faccia riferimento alla Sharīa, ossia la Legge coranica
38) 28 giugno Anche in Italia il romanzo erotico che ha fatto impazzire l’America “50 sfumature di grigio”. Scritto da E.L. James (pseudonimo di Erika Leonard), 48 anni, due figli, ex produttrice Tv inglese finita tra i 100 personaggi più influenti del pianeta secondo Time, il libro racconta  le acrobazie sessuali del giovane e tormentato miliardario Christian Grey e dell’innocente studentessa Anastasia Steele, che per amore si trasforma in regina del bondage. Seguiranno “sfumature di rosso” e “di nero”.
39) 01 luglio Si conclude con la vittoria della squadra campione mondiale (la Spagna) il campionato Europeo di calcio 2012, tenutosi in Polonia e Ucraina. La Spagna batte nella finale disputata allo Stadio Olimpico di Kiev l’Italia per 4-0.
40) 4 luglio Si conclude dopo cinque anni lo switch-off televisivo in Italia. Le ultime regioni a passare dal segnale analogico a quello digitale sono Sicilia e Calabria. Tra l’11 giugno e il 4 luglio tutte le province interessate sono convertite al nuovo segnale
41) 15 luglio Gangnam Style (in coreano 강남스타일) è un singolo K-pop del rapper sudcoreano PSY, pubblicato il 15 luglio 2012. Il singolo ha debuttato nella Gaon Chart alla prima posizione. A Dicembre è il primo video su Youtube, con oltre un miliardo di visualizzazioni.
42) 13 luglio L’attore e regista Sage Moonblood Stallone, secondogenito di Sylvester Stallone, è stato trovato cadavere nella sua casa di Hollywood: aveva 36 anni. Ad ucciderlo un infarto per cause naturali.
43) 18 luglio Il pulcino Pio è un singolo pubblicato dall’emittente radiofonica romana Radio Globo; il brano, cantato da Morgana Giovannetti, è diventato in Italia un tormentone dell’estate, raggiungendo in agosto la prima posizione in classifica.
44) 18 luglio Viene liberata Rossella Urru.
Dopo 9 mesi di sequestro la cooperante italiana è stata rilasciata in Mali. “Considerateli liberi perchè le nostre condizioni sono state rispettate”, aveva detto qualche giorno prima all’Afp Mohammed Ould Hicham, esponente del Movimento per l’unità e la jihad in africa occidentale (Mujao), lo stesso che aveva affettuato il rapimento.
45) 20 luglio Denver, strage alla prima di “Batman”. Un 24enne, James Holmes, apre il fuoco durante la proiezione di “The Dark Knight Rises”. Il killer mascherato come il “cattivo”, la casa imbottita di esplosivo. Obama “choccato”. Il bilancio finale è di 12 morti e 50 feriti.
46) 27 Luglio Al via le XXX Olimpiadi.
Londra è così la la prima città ad aver ospitato per tre volte un’Olimpiade estiva, dopo l’edizione del 1908 e quella del 1948. Le cerimonie di premiazione sono state accompagnate dal sottofondo musicale del brano Chariots of Fire, uno dei più celebri del compositore greco Vangelis, colonna sonora del film Momenti di gloria.
Gli Stati Uniti si sono aggiudicati il maggior numero di medaglie (104), seguiti dalla Cina (88), Dalla Russia (82) e Dal Regno Unito (65). All’Italia vanno 28 medaglie.
47) 01 agosto Al CERN di Ginevra si conferma l’esistenza teorizzata dal fisico britannico Peter Higgs della particella che prende il suo nome (Bosone di Higgs): grazie ad essa ogni cosa ha una massa e la materia esiste così come la conosciamo.
48) 6 agosto Curiosity atterra su Marte. Non è un film di fantascienza, la sonda spaziale Curiosity approda sul pianeta rosso. Dopo aver percorso oltre 560 milioni di chilometri in otto mesi, comincia subito ad inviare le prime immagini. Cercherà tracce di vita sul suolo marziano.
49) 16 agosto Rifta Masih, una ragazzina pakistana di 11 anni, viene arrestata a Mehrabadi, una cittadina a 20 minuti d’auto da Islamabad, la capitale del Pakistan. La bambina, di famiglia cristiana, è stata accusata di blasfemia, un reato che secondo il codice penale pakistano può essere punito anche con la pena di morte.
50) 25 agosto Muore Neil Armstrong.
All’età di 82 anni è morto il primo uomo che, il 20 luglio del 1969, mise piede sulla Luna dopo aver condotto la missione di allunaggio dell’Apollo11. A dare la notizia è stata la rete americana Nbc. Armstrong aveva subito un intervento chirurgico di quadruplo bypass coronarico lo scorso 7 agosto, due giorni appena dopo aver compiuto 82 anni.
51) 30 agosto Muore il Cardinal Carlo Maria Martini. Aveva 85 anni. Era da tempo affetto dal morbo di Parkinson. La salma di Martini sarà accolta in Duomo a Milano, i funerali verranno celebrati lunedì 3 settembre.
52) 9 settembre Si conclude la 69^ edizione del festival cinematografico di Venezia. La kermesse assegna la vittoria al film “Pieta” del regista coreano Kim Ki-duk. Il Miglior contributo tecnico va a “E’ stato il figlio di Daniele Ciprì”, Il Premio Marcello Mastrorianni per gli attori emergenti a Fabrizio Falco di “E’ stato il figlio” e “Bella Addormentata” di Marco Bellocchio.
53) 10 settembre A Montecatini Giusy Buscemi, siciliana di  Menfi, è la nuova Miss Italia 2012
Con un futuro in bilico tra medicina e recitazione, la bella d’Italia con fluenti riccioli e occhi verdi viene incoronata da Fabrizio Frizzi e dall’organizzatrice, figlia del celebra patron, Patrizia Mirigliani.
54) 11 settembre Nella Libia liberata quasi un anno fa dal regime di Muhammar Gheddafi riesplode la violenza di Al Qaeda con l’attacco al consolato americano di Bengasi. Un assalto «pianificato», seconto fonti statunitensi. Secondo altri osservatori scatenato da L’innocenza dei musulmani, film su Maometto giudicato blasfemo. Sono morti così l’ambasciatore Usa in Libia, Christopher Stevens, due marines e un funzionario.
55) 12 settembre  La Apple presenta a San Francisco la nuova versione del suo smartphone, iPhone 5. Apple aveva inviato una serie di inviti, un poco più espliciti del solito, in cui il numero 12 (del giorno di settembre in cui si tiene l’evento) proietta un’ombra a forma di 5. L’illustrazione è accompagnata dalla scritta “È praticamente qui” (“It’s almost here”). il 28 settembre il “telefonino” sbarca in Italia. Migliaia di negozi in tutta la penisola restano aperti tutta la notte.
56) 14 settembre A 33 anni di distanza dal celebre “Alien” esce nelle sale “Prometheus” diretto da Ridley Scott. Protagonisti del prequel del famoso film che fu campione di incassi del 1979, Charlize Theron, Noomi Rapace e Michael Fassbender, nel ruolo di un androide.
57) 15 settembre Laura Pausini è in dolce attesa e sceglie Facebook ( e Twitter) per annunciare il lieto evento. Sul social network, la cantante ha pubblicato una foto che la ritrae incinta: la Pausini aspetta una bambina dal compagno Paolo Carta, che è anche il chitarrista della sua band.
58) 20 settembre Arriva Picasso a Milano. In mostra fino al 27 gennaio le opere dell’artista spagnolo presso il Palazzo Reale. E’ un boom: la mostra raccoglie oltre 4700 biglietti al giorno. L’assessore alla Cultura Stefano Boeri conferma il successo di critica e di pubblico dell’iniziativa.
59) 22 settembre Si tiene a Campovolo il megaconcerto “Italia loves Emilia”. Enorme successo per l’evento di raccolta fondi per le vittime del sisma. Quasi 4 milioni di euro dai biglietti. Sul palco i più grandi artisti della musica italiana
60) 1 ottobre Strage nella caserma dei carabinieri di Porto Viro (Rovigo). Tre i cadaveri rinvenuti dai carabinieri: il comandante, il maresciallo Antonino Zingale, la moglie di lui e l’appuntato, che dopo aver aperto il fuoco contro il suo superiore e consorte, avrebbe sparato contro se stesso, uccidendosi.
61) 5 ottobre Trionfano al Roma fiction fest le fiction italiane. Assegnato il premio per il miglior Tv Movie a “Paolo Borsellino-I 57 giorni”, per la Miglior miniserie ad “Il sogno del maratoneta” e per la Miglior Lunga serie ad “Una grande famiglia”, tutte e tre produzioni di Raiuno, così come “Walter Chiari-Fino all’ultima risata”, che vince come Miglior regia.
62) 8 ottobre Il Premio Nobel per la Medicina va al 79enne John Gurdon di Cambridge (Regno Unito) e al cinquantenne Shinya Yamanaka di Kyoto (Giappone).
Il merito è aver scoperto che le cellule adulte – specializzate in una sola tipologia di tessuto – possono essere riprogrammate per diventare pluripotenti – ovvero immature e capaci di svilupparsi in tutti i tessuti dell’organismo. «Le loro scoperte – si legge sul sito ufficiale del Premio Nobel – hanno rivoluzionato la comprensione di come le cellule e gli organismi si sviluppano>>.
63) 10 ottobre Muore suicida Amanda Todd, adolescente trovatasi vittima di cyberbullismo.
Cedette alle moine di uno sconosciuto, che poi cominciò a a tormentarla. Divenne, come si dice nel gergo della rete, un “troll“, ovvero una presenza fastidiosa. Intanto l’equilibrio psicologico di Amanda precipitava: la quindicenne entrò in  depressione e cambiò più volte scuola; tentò il suicidio una prima volta. Infine, il 10 ottobre, è riuscita a togliersi la vita.
64) 16 ottobre L’impresa di Felix Baumgartner: un volo di 39000 metri.
Il temerario pilota si è lanciato dalla stratosfera in caduta libera per 4 minuti e 22 secondi ed è atterrato altri 5 minuti più tardi nel deserto di Roxwell, nel Nuovo Messico. Il volo supersonico è avvenuto 65 anni dopo quello di Chuck Yeager che per primo ha rotto la barriera del suono in un volo sperimentale.
65) 16 ottobre In 5 mila da McDonald’s per l’ultimo pasto democratico: hamburger e patatine gratis. Il fast food chiude e lascia il posto a Prada.
66) 17 ottobre Viene proiettato nelle sale il tributo a una delle band più popolari della musica pop/rock: Led Zeppelin: Celebration Day. E’ un film di genere documentario, musicale della durata di 124 min. diretto da Dick Carruthers e interpretato da Robert Plant, Jimmy Page, John Paul Jones, Jason Bonham.
67) 20 ottobre Carmela Petrucci, ragazza 17enne palermitana viene uccisa dall’ex fidanzato della sorella sotto il portone di casa sua. Di femminicidio durante il 2012 si è parlato purtroppo sempre più; si calcola che ad oggi nell’anno muoia ammazzata una donna ogni due giorni.
68) 23 ottobre La ballerina e showgirl Carmen Russo annuncia la sua gravidanza sul prossimo numero del settimanale Chi. La donna, a 53 anni, aspetta un bambino dal marito Enzo Paolo Turchi.
69) 28 ottobre Al via la terza edizione di BIODIVERSAMENTE.
Spinta da sempre maggiore necessità la terra si dà al bio:  il bando delle buste di plastica, il crescendo degli orti bio, l’aumento di acquisti con i G.A.S. (gruppi di acquisto solidale), la raccolta differenziata in ormai quasi tutte le regioni di Italia. Tutte misure che non conoscono crisi e che diventano quasi obbligatorie per far si che il nostro pianeta possa diventare un posto vivibile per le generazioni future
70) 30 ottobre Elezioni regionali in Sicilia. Vince il candidato del Partito Democratico Crocetta, dopo un predominio prima democristiano e poi Berlusconiano durato decenni. Ma la notizia principale della tornata elettorale anche in altre regioni è la supremazia grillina ovunque. Il movimento 5 stelle fondato dal comico Beppe Grillo sbaraglia i partiti classici in molte regioni d’Italia.
71) 30 ottobre All’interno del Museo della città e dell’architettura del patrimonio di Parigi è stata realizzata la torta più grande del Mondo.
Ci sono voluti 4 giorni e la mano d’opera di 800 pasticceri che hanno impiegato 628 kg di farina, 508 kg di zucchero, 350 uova e 18 kg di burro.Il dolce da Guinness è stato ideato da un cuoco, Gilles Stassart, e da un architetto, Jean Bocabeille, entrambi francesi.
72) 31 ottobre Esce nelle sale il film SKYFALL, di Sam Mendes.
È il 23º film di spionaggio della serie di 007 prodotto dalla società cinematografica EON Productions, interpretato per la terza volta da Daniel Craig nel ruolo dell’agente segreto James Bond. La colonna sonora vanta la collaborazione di Adele.
73) 6 novembre L’uragano Sandy sconvolge gli stati Uniti. Verrà sicuramente ricordato come uno degli uragani più spaventosi che il continente americano abbia mai visto
74) 7 novembre Four more years. Questo è il tweet che Obama ha pubblicato a poche ore dal risultato elettorale. “Torno alla casa Bianca più forte e ispirato di prima”, parole del suo primo discorso dal Quartier generale di Chicago. Il presidente uscente, primo uomo di colore a governare la più grande potenza della terra vince su Romney e ritorna in carica alla casa Bianca per i prossimi 4 anni.
75) 9 novembre Il ministro dell’Istruzione Elsa Fornero apostrofa “choosy” (schizzinosi) i giovani italiani in cerca di lavoro.
Nonostante ci si interroghi seriamente se il ministro non abbia poi ragione sul fatto che i giovani non sono sempre disposti ad accettare qualsiasi lavoro pur di accedere a una prima occupazione, il vocabolo diventa il tormentone dell’anno.
76) 10 novembre In 30’000 si danno appuntamento in piazza del popolo a Roma per un flash mob sulle note del tormentone dell’anno gangnam Style.
E’ l’anno dei flash mob: è un termine coniato nel 2003 per indicare una riunione, che si dissolve nel giro di poco tempo, di un gruppo di persone in uno spazio pubblico, con la finalità comune di mettere in pratica un’azione insolita.
Il raduno viene generalmente organizzato via internet o telefonia cellulare. Le regole dell’azione possono essere illustrate ai partecipanti in diversi modi.
77) 14 novembre Esce “Breaking Dawn-Parte 2” e chiude la saga di Twilight Bella (Kristen Stewart) si sveglia trasformata, è madre e finalmente… è un vampiro. Bill Condon conclude così l’epopea vampiresca cominciata nel 2008 e tratta dall’omonimo ciclo di “paranormal romances” della scrittrice Stephenie Meyer
78) 18 novembre Tibet – donna si da fuoco per protesta contro la Cina.
E’ la settantacinquesima morte dal febbraio 2009. La giovane, madre di due bimbi, ha scelto il luogo dove già altri otto si erano immolati dall’inizio del mese.La maggior parte dei suicidi sono avvenuti alla vigilia e durante il diciottesimo congresso del Partito comunista cinese
79) 26 novembre Brunello Cucinelli, il re del cashmere italiano, titolare dell’omonima azienda ottiene un ottimo debutto in Borsa , e fa un “piccolo regalo” ai suoi 783 dipendenti. La cifra complessiva del regalo si aggirerebbe attorno ai 5 milioni di euro, circa 6385 euro per ogni dipendente dello stabile di Solomeo, in Umbria. Cucinelli ha dichiarato: “E’ un piccolo dono che la famiglia fa ai suoi collaboratori“.
80) 26 novembre I Rolling Stones compiono 50 anni di carriera.
La band più longeva del rock internazionale ha festeggiato mezzo secolo di musica a Londra: l’Arena 02 stracolma di fan. Il concerto aperto con un tributo ai Beatles cantando I wanna be your man. In scena anche gli ex Bill Wyman e Mick Taylor.
81) 28 novembre una tromba d’aria si abbatte sulle coste del golfo di Tarantoe sull’ ILVA, industria della produzione di acciaio, già martoriata dalle vicende giudiziarie circa la chiusura per danno ambientale. La tromba d’aria provoca diversi crolli, 38 feriti e la morte di un operaio.
82) 28 novembre A sole due settimane dall’eclissi totale che ha interessato parte dell’Australia, un’eclissi penombrale di Luna interesserà il nostro pianeta.
la Luna scivolerà attraverso la penombra della Terra. Questo evento, comunque interessante ai fini astronomici e la cui fase finale sarà teoricamente visibile anche dall’Italia, si verificherà con la Luna all’apogeo, ossia il punto della sua orbita più distante dal nostro pianeta.
83) 29 novembre Esce nelle sale italiane il film d’animazione “Le 5 leggende”, firmato Disney Pixar. E’ la storia di un gruppo di eroi ben conosciuti tra i bambini, tra i quali Babbo Natale, Il Coniglio Pasquale, La Fatina dei Denti; ognuno con dei poteri straordinari. Quando uno spirito maligno, “L’Uomo Nero”, lancia il guanto di sfida per conquistare il mondo, i Guardiani devono unire, per la prima volta, le loro forze per proteggere le speranze, le fantasie e le convinzioni dei bambini di tutto il mondo.
84) 30 novembre L’Assemblea generale dell’Onu ha dato finalmente il via libera alla risoluzione che riconosce la Palestina come Stato “osservatore” delle Nazioni Unite.
A votare sono stati 138 Paesi su 193. Nove i Paesi contrari, 41 gli astenuti. Hanno votato contro Stati Uniti e Israele. L’Italia si è schierata a favore.
85) 2 dicembre si conclude la seconda tornata elettorale delle primarie del Partito democratico. Vince Pierluigi Bersani, il “vecchio” Partito democratico. Nessuna sorpresa al ballottaggio, Bersani schianta il rivale Matteo Renzi, il rottamatore del partito: il segretario del Pd lo ha battuto con il 61,1% dei voti contro il 38,9% del sindaco di Firenze.
86) 06 dicembre Fiocco rosa per Balotelli: nasce la bimba della Fico, Pia. La bimba, nata a Napoli prenderà il cognome della mamma, la showgirl Raffaella.
87) 9 dicembre Al via la maratona televisiva Telethon. La maratona, partita all’interno di “Domenica In – Così è la vita“, con l’avvio del numeratore che raccoglierà le donazioni,  si chiuderà la sera di domenica 16 nel corso di una “puntata speciale” in diretta de “L’eredità“.
88) 10 dicembre consegnato alla UE premio Nobel per la pace.
“Voglio rendere omaggio a tutti gli europei che hanno sognato un continente di pace e a quelli che lo hanno reso una realtà”, ha detto il presidente dell’Unione europea, Herman Van Rompuy, al discorso di accettazione del premio Nobel.
89) 12 dicembre «È con gioia che mi unisco a voi» recita il primo tweet di Benedetto XVI. Il pontefice inizia così il suo “cammino” sui social network. Il cinguettio, diffuso inizialmente dal solo account ufficiale in lingua inglese, in dieci giorni ha raggiunto i 670mila follower.
90) 14 dicembre Gli Stati Uniti si stringono intorno alla piccola comunità del Connecticut dove si è consumata la strage che ha provocato la morte di 20 bambini e di 6 adulti.
Dodici bambine, otto bambini e sei donne sono le vittime della strage d nella scuola elementare a Newtown, nello Sato americano del Connecticut. Ad aprire il fuoco un giovane di 20 anni – trovato successivamente morto  di nome Adam Lanza, che prima ha ucciso il preside, poi ha compiuto la sua strage in aula. I colpi esplosi sarebbero stati almeno un centinaio.
91) 17 dicembre La Corea del Nord commemora con tutti gli onori il primo anniversario della morte di Kim Jong-il.
Il corpo imbalsamato del caro leader, morto per infarto il 17 dicembre 2011, è stato esposto per la prima volta nel mausoleo Kumsusan. Il figlio Kim Jong-un, che lo ha sostituito alla guida del Paese, ha presenziato alla solenne cerimonia al Mausoleo, dove riposano anche le spoglie del nonno Kim Il Sung, fondatore della Repubblica Popolare Democratica di Corea nel 1948.
92) 19 dicembre Lo spread tra il Btp e il Bund tedesco chiude a 304 punti base, a un soffio dalla soglia di 300 (e dopo aver toccato anche il minimo di 101).  E’ il punteggio minimo dal dicembre 2010, quando questa parola cominciò ad essere familiare a tutti gli italiani.
93) 21 dicembre inizia la FINE DEL MONDO.
Da anni si aspettava in tutto il mondo questa fatidica data che a detta dei Maya avrebbe segnato la fine sulla terra. Adesso potremo contare sulle previsioni RAELIANE, che dicono che il mondo finirà nel 2035, oppure su quelle di ZOHAR, antico testo cabalistico, ma nel 2240, che descrive quella come L’era dell’ Acquario. O affidarci all’ultima profezia di NOSTRADAMUS, che porta la data del 3797
94) 24 dicembre La Regina Elisabetta con occhiali 3D in Swarovski per il messaggio alla nazione.
«Volevamo fare qualcosa di diverso e speciale nell’anno del Giubileo», ha detto un portavoce di Buckingham Palace. Il messaggio di Natale della regina quest’anno è stato prodotto da SkyNews e trasmesso con l’opzione 3D
95) 26 dicembre Hanno ucciso l’uomo ragno.
Non è la canzone degli 883 ma le voci che si moltiplicano in questi giorni. La casa editrice Marvel ha annunciato la storica svolta: addio alle avventure di Spider-Man. Nell’ultimo episodio il suo nemico di sempre, il dr Octopus, si impossesserà del suo corpo e della sua mente. I fan si aspettano una nuova serie
96) 26 dicembre Mario Monti  annuncia la sua disponibilità a impegnarsi direttamente nella prossima campagna elettorale in vista delle elezioni.
Dal novembre dello scorso anno, il senatore a vita assume, per la prima volta, l’incarico di Presidente del Consiglio dei ministri della Repubblica Italiana e allo stesso tempo di Ministro dell’Economia e delle Finanze dello stesso governo. E’ il SuperMario d’Italia, traghettatore del paese fuori dalla crisi economica che ha colpito tutte le nazioni.
97) 27 dicembre Nominata la più bella del 2012, la duchessa di Cambridge Kate Middleton ha vissuto un anno davvero intenso, coronato dall’annuncio della gravidanza, tanto attesa.
98)  28 dicembre Il povero, magro Natale Greco: dopo le terribili immagini delle manifestazioni di protesta Atene fa i conti con il natale più affamato degli ultimi anni: negozi chiusi, disoccupazione al 26%, pensioni incerte. Chi può emigra e chi resta ingrossa le file di senzatetto che si stendono sotto i portici con barriere di cartone.
99) E’ l’anno del Cake Design, l’arte della decorazione delle torte. Sulla scia di tante trasmissioni televisive dedicate alla cucina, e proveniente dagli Stati Uniti, questo trend si impone in TV come nelle case. Nascono scuole, corsi, programmi e le pasticcerie e non solo brulicano di torte di design.
100) Il salento è una delle mete del momento. Il tacco d’Italia, con le sue spiagge dorate, le città barocche e le tradizioni di musica e folklore accoglie turisti provenienti da diverse località italiane e straniere.
101) La crisi non conosce crisi. Iniziata nel 2008, nel 2012 la crisi non ha avuto svolte ancora positive. Anzi, proprio durante quest’anno sono state colpite anche le economie dei BRICS (Brasile, India, Cina, Russia) economie da sempre in ascesa, con crescite che vantavano percentuali a due numeri.
I più letti
Test & quiz
© Copyright 2009-2020 4 Services Srl - P.IVA 05571950657
