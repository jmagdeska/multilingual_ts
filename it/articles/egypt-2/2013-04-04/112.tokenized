Kim Jong - un , il giovane paffuto che si è rivelato peggio del padre Ha studiato a Berna e ama l' Nba .
Ma è un tiranno che mira a trattare con gli Usa Ha studiato a Berna e ama l' Nba .
Ma è un tiranno che mira a trattare con gli Usa Il dittatore che minaccia di lanciare un attacco nucleare contro gli Stati Uniti ha la faccia da porcellino d' India e con i suoi 29 anni è il più giovane capo di stato del pianeta .
Porta i gradi di Maresciallo al comando di oltre un milione di soldati ed un temibile arsenale missilistico e nucleare , ma non ha mai fatto un giorno di servizio militare .
Una delle foto incautamente fatte circolare dalla propaganda lo immortala mentre scruta l' orizzonte con un binocolo tenendolo al contrario .
Kim Jong - un è il « supremo leader » della Corea del Nord nominato « Grande successore » della dinastia familiare che mantiene il paese in un ferreo ed anacronistico Medioevo stalinista .
Il 19 dicembre 2011 alla morte del padre , il « Caro leader » Kim Jong -
il , l' ultimogenito ha preso il potere .
Tutti pensavano che fosse troppo giovane e succube dei militari , ma negli ultimi giorni , alzando la posta del bluff atomico , sta probabilmente consolidando il potere interno sui generali .
I suoi studi all' estero , la conoscenza delle lingue e la faccetta da bravo ragazzo avevano fatto incautamente sperare nella possibilità di riformare la dittatura ed un paese di 24 milioni di « sudditi » che muoiono di fame per i sogni atomici del regime .
Il settimanale Time lo aveva messo in copertina e addirittura inserito nella rosa dei nomi votati dai lettori come persona dell' anno .
In realtà Kim Jong - un è un tiranno , che vorrebbe piegare gli Usa a trattare direttamente con lui .
Fino a dieci anni fa si conosceva a malapena la sua esistenza .
Per molto tempo circolava solo una foto di Jong - un bambino ad 11 anni .
Per questo il terzogenito del « Caro leader » era soprannominato « il figlio senza volto » .
Sua madre , Ko Yong Hui , ballerina coreana nata in Giappone , chiamava il pargolo « re della stella del mattino» .
A fine anni Novanta il giovane Jong - un venne spedito in Svizzera a studiare sotto falso nome alla Scuola internazionale di Berna .
Il cuoco di famiglia scappato in Giappone racconta che il futuro dittatore aveva imparato inglese , tedesco e francese .
I suoi compagni di studi in Svizzera lo ricordano per la passione per il basket , che continuerebbe a mantenere seguendo in tv il campionato Nba americano .
Il suo mito era Michael Jordan .
Il futuro leader del paese più chiuso al mondo amava anche sciare , disegnava fumetti ed era affascinato da Jean-Claude Van Damme , l' attore di Hollywood macho delle arti marziali .
Nel 2000 Jong - un tornò in patria per laurearsi due volte .
La sua improvvisa ascesa inizia nel 2009 quando il padre ha un primo infarto e lui viene nominato Daejang , generale a quattro stelle .
Un metro e 75 ed oltre novanta chili di peso , si sospetta che abbia problemi di diabete .
Alcuni osservatori sostengono che Jong - un sia stato scelto per la somiglianza con il nonno , fondatore della dinastia di tiranni stalinisti , accentuata da un intervento di chirurgia plastica .
Il « grande successore » ha preso il potere sotto la tutela del navigato cognato del defunto leader , Jang Song Taek .
Non solo :
sua moglie è Kim Kiong Hui , soprannominata la Lady Macbeth di Pyongyang .
Lo scorso anno Jong - un si è spostato con « la compagna Ri Sol ju » , ballerina e cantante di brani come « Amo Pyongyang » e « Sulle orme dei soldati » .
La coppia si è fatta vedere anche ai concerti dedicati a Topolino e Disney amati dal dittatore .
Il giovane tiranno si è ben presto liberato dai suoi tutori alzando il tiro .
« La superiorità tecnologica nelle forze armate non è più monopolio degli imperialisti » ha dichiarato pochi mesi fa .
Kim Jong - un ha ricominciato gli esperimenti missilistici mezzi falliti , ma il suo colpo di mano più ardito riguarda la vecchia casta con le stellette .
Il dittatore si è appuntato il grado più alto , di Maresciallo , mandando in pensione Ri Yong - ho , 69 anni , il comandante del potente esercito nord coreano .
Il passo verso la sfida atomica da dottor Stranamore stalinista è stato breve.www.faustobiloslavo.eu Info e Login di Francesco Alberoni