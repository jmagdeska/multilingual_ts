Lampedusa, il centro scoppia  Trasferiti i migranti
Gli sbarchi a Lampedusa, dopo la visita del Papa, non si fermano. Il centro d'accoglienza scoppia. E si pone rimedio.
LAMPEDUSA (AGRIGENTO)- Ieri sera, con due voli, sono stati trasferiti dal centro d’accoglienza di Lampedusa complessivamente 140 migranti. In un primo volo sono stati imbarcati in 53 con destinazione aeroporto di Fiumicino, 22 sono rimasti a Roma mentre altri 31 sono stati trasferiti a Trieste. Col secondo volo per Torino sono stati trasferiti in 87. Al momento al centro d’accoglienza di Lampedusa si trovano 613 persone, a fronte di una capienza massima per 300. Entro la tarda mattinata, però, in 123 saranno imbarcati sul traghetto di linea per Porto Empedocle (Ag) dove giungeranno in serata. Ieri sera al molo Favarolo di Lampedusa (Ag) erano giunti in 123 dopo essere stati soccorsi, a circa 100 miglia dall’isola, su due barconi dalla nave della Marina militare. Fra loro anche 39 donne, di cui una incinta, ed 8 minori, di cui 2 neonati.
Ritengo vergognoso che si stia strumentalizzando in questo modo la visita del Santo Padre a Lampedusa. Tutti noi siciliani dovremmo esserne onorati. Papa Francesco, è venuto per risvegliare le coscienze, per ricordarci che siamo uomini e non animali, come uomini sono i tanti disperati che raggiungono, a volte senza neanche saperlo, le coste della nostra isola. E’ veramente ingiusto e provocatorio, nonchè strumentale pensare che gli sbarchi sono aumentati o aumenteranno a causa della visita del Papa. Ricordiamoci che a pochi kilometri dalle nostre coste ci sono due Paesi ( Libia ed adesso anche Egitto) che sono in piena crisi sociale, per non dire in guerra civile e vergogniamoci. Grazie Santità per essere sempre al fianco di coloro che soffrono.
Come destinazione manca solo la Città del Vaticano. Alla prossima.
Lascia un commento Annulla risposta
Il tuo indirizzo email non sarà pubblicato. I campi obbligatori sono contrassegnati *
Messina, al via i lavori per l'ampliamento della terapia intensiva VIDEO
Viaggio al 'Civico', una notte con chi combatte il Covid VIDEO
Covid, lo screening a Trapani FOTO
Tutti in fila in auto aspettando il tampone VIDEO
Direttore Resp. Salvo Toscano - Aut. del tribunale di Palermo n.39 del 17/10/2008
Sede legale: Via Giuseppe La Farina nr. 3 - 90141 Palermo - Ufficio Registro delle imprese di Palermo nr. REA 277361 - P.I. 05808650823 - Capitale Sociale: 50.000 euro interamente versati
Tel. 0916119635 - Email: redazione@livesicilia.it - amministrazione@livesicilia.it - commerciale@livesicilia.it
Livesicilia.it Srl è iscritta nel Registro degli operatori di comunicazione al numero 19965.
