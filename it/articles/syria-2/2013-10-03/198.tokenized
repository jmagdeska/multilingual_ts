In Siria è iniziata la missione degli ispettori ONU per le armi chimiche Per ora stanno verificando le informazioni fornite da Assad , ma sarà una cosa lunga
Mercoledì
2 ottobre il team indipendente di ispettori internazionali che si sta occupando del programma di distruzione delle armi chimiche in Siria ha terminato il suo primo giorno di lavoro .
Le operazioni vere e proprie di smantellamento non sono iniziate , ha spiegato ieri il portavoce dell’ ONU :
gli ispettori , che ora si trovano a Damasco , sono esperti provenienti sia dall’ Organizzazione per la messa al bando delle armi chimiche – che ha sede all’ Aia , nei Paesi Bassi , il cui funzionamento è descritto dalla Convenzione sulle armi chimiche – sia dall’ ONU .
Fino al primo novembre , si legge nella nota diffusa dall’ ONU , gli ispettori dovranno verificare le informazioni fornite dal governo siriano sul suo arsenale chimico e pianificare i passi successivi .
Poi inizierà la parte più difficile , quella dello smantellamento dell’ intero programma chimico siriano , – stimato in circa 1000 tonnellate di armi chimiche – entro la metà del 2014 ( come previsto dall’ accordo ONU che ha dato il via alla missione ) .
Tra una settimana è previsto l’ arrivo in Siria di un secondo gruppo di ispettori , incaricato di visitare i singoli siti :
i loro movimenti non sono stati resi pubblici , sia per questioni di sicurezza sia per permettere al governo siriano di mantenere il segreto militare sulla localizzazione del proprio arsenale .
Come avevano già osservato diversi esperti nelle ultime settimane , il lavoro degli ispettori internazionali si preannuncia molto arduo .
Il problema più grande , a parte le difficoltà tecniche legate alla distruzione in sé dell’ arsenale chimico , riguarda la sicurezza :
martedì , all’ arrivo degli ispettori a Damasco , un colpo di mortaio ha colpito la zona nei pressi del Four Season Hotel , una delle più ricche della capitale siriana .
Mentre il presidente Bashar al Assad ha assicurato la piena collaborazione con gli ispettori ( da valutare nel tempo , comunque ) , i ribelli non hanno dato alcun tipo di rassicurazione :
attentati o spostamenti improvvisi dei fronti di guerra potrebbero mettere a rischio la sicurezza degli ispettori , e l’ efficacia della loro missione .
Le cose sono ulteriormente complicate dal fatto che un terzo dei siti in cui si trovano le armi chimiche della Siria sono fuori dal controllo del governo , e alcuni di quelli che si trovano sotto controllo governativo sono raggiungibili solo da strade controllate da ribelli .
I ribelli nel frattempo hanno fatto sapere che non collaboreranno con gli ispettori :
se la loro posizione dovesse rimanere questa – scenario piuttosto probabile per ora , visto che non avrebbero alcun vantaggio politico nel fare diversamente – la missione internazionale potrebbe prolungarsi e il suo esito diventerebbe ancora più incerto .
Un residente di un quartiere di Damasco ha sintetizzato la questione al New York Times :
« 20 esperti di armi chimiche preverranno un possibile attacco aereo degli Stati Uniti , che non avverrà di certo mentre gli ispettori sono qui .
E il regime è felice » .
La popolazione siriana , aggiunge il New York Times , sembra poco interessata alla missione degli ispettori internazionali .
L’ uso delle armi chimiche nella guerra civile siriana sembra essere più un tema politico di discussione e disaccordo tra le grandi potenze del mondo piuttosto che il maggiore dei problemi di chi vive nelle zone di guerra in Siria .
Le persone uccise per l’ uso delle armi chimiche durante il conflitto sono , nella peggiore delle ipotesi , poche migliaia ;
il totale dei morti per la guerra superano i 100mila , secondo le stime dell’ ONU .
Foto :
il convoglio di ispettori dell’ ONU all’ aeroporto di Beirut , in Libano , prima di arrivare a Damasco ( AP Photo / Bilal Hussein ) Questo articolo non è più commentabile .
Abbonati al Post per commentare le altre notizie .