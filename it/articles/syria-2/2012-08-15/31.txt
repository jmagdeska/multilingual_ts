Assad sempre più isolato
DAMASCO (SIRIA) - Mentre crescono di numero e intensità le azioni della guerriglia, anche nel centro di Damasco, la Siria appare sempre più isolata sul piano internazionale
Sono scene che sembrano riferirsi all'Afghanistan o all'Iraq quelle che mostra la tv di stato siriana invece sono state riprese nel centro di Damasco. Sono passate da poco le otto di mattina ed una bomba è appena esplosa, nascosta - pare - nei pressi di un camion cisterna.Secondo i ribelli, che hanno rivendicato l'attacco, l'obiettivo era una riunione di vertici delle forze armate e delle milizie del regime. Nella zona c'è un circolo per ufficiali ed una sede del partito Baath ma poco distante si trova l'albergo dove fanno base gli osservatori delle Nazioni Unite. Il bilancio dell'esplosione sarebbe di cinque soldati feriti. "Questo è terrorismo e la comunità internazionale deve agire contro il terrorismo" - denuncia il vice-ministro siriano agli affari esteri. L'attentato di oggi conferma lo scenario bellico che si sta materializzando nella capitale. Le truppe di Assad nelle ultime settimane hanno sradicato le basi ribelli nei quartieri più caldi di Damasco ma non possono fermare questi azioni di guerriglia. Intanto cresce l'isolamento diplomatico della Siria. L'Organizzazione Islamica per la Cooperazione economica, nonostante le divisioni interne, si prepara nel corso della sua riunione odierna a sospendere Damasco. Intanto arriva una nuova conferma di quanto sia già archiviata l'istituzione di una ‘no-fly zone’sulla Siria, paventata nei giorni scorsi dalla Clinton, provvedimento che fu decisivo per la fine di Gheddafi. La stampa turca riferisce le parole dell'ambasciatore americano ad Ankara: “E’ facile parlare della no-fly zone ma è difficile realizzarla”.
Il duello Trump-Biden veleni e poche idee
Pompeo in visita a Roma tensione Vaticano-Usa
Trump sotto accusa "non ha pagato le tasse"
"Soldi e favori ai parenti" terremoto in Vaticano
Fermati due sospettati la Francia rivive l'incubo
