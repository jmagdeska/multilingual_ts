Il cugino di Assad si è dimesso Il regime fa una concessione simbolica ai manifestanti e mette da parte l' uomo più odiato della Siria Rami Makhlouf , l’ uomo più ricco della Siria e cugino del presidente Bashar al Assad , ha annunciato ieri sera che si ritirerà dal mondo degli affari per dedicarsi alla beneficenza .
L’ annuncio è stato interpretato come una concessione ai manifestanti , per cui Makhlouf è uno dei simboli più insopportabili degli eccessi e delle ingiustizie del regime di Damasco .
Nell’ annuncio , diffuso dalla televisione di stato siriana , Makhlouf ha detto di non volere più essere « un peso per il popolo siriano e il suo presidente » e che i proventi ricavati dalla vendita delle sue azioni andranno in beneficenza .
Poi ha promesso che non si dedicherà mai più ad attività che gli potrebbero procurare benefici personali .
Makhlouf , tra le altre cose , è a capo della Syriatel , con cui controlla il 55 percento del mercato delle telecomunicazioni nazionali Nonostante molti rappresentanti dell’ opposizione mettano in dubbio la veridicità delle affermazioni di Makhlouf , è innegabile che la mossa abbia un forte valore simbolico .
Come spiega il New York Times , dimostrerebbe infatti che il presidente Assad è così preoccupato per l’ evolvere della situazione in Siria al punto da essere pronto a sacrificare pubblicamente uno dei suoi alleati più importanti .
È la prima volta da quando sono iniziate le proteste che il governo siriano costringe uno dei suoi pilastri a fare un passo indietro , una concessione molto significativa per un regime che si regge sulla fedeltà del suo clan :
ll fratello di Rami Makhlouf è il capo dell’ intelligence di Damasco .
« Il governo sta giocando una nuova carta » , ha detto Bassam Haddad , direttore del dipartimento di studi mediorientali alla George Mason University « Makhlouf è il simbolo della corruzione del regime , ma la decisione è arrivata troppo tardi e non verrà presa sul serio dai manifestanti » .
Nel frattempo in tutto il paese le forze dell’ ordine continuano ad arrestare chiunque sia anche solo sospettato di essere un oppositore del regime .
I testimoni raccontano che a Jisr al-Shughur , la città nel nord della Siria dove negli ultimi giorni si è concentrata la repressione dell’ esercito , i soldati arrestano indiscriminatamente tutti gli uomini sopra i sedici anni e li portano in uno zuccherificio vicino che è stato trasformato in un centro di detenzione .
Nessuno sa che cosa accada a queste persone una volta che finiscono lì dentro .
Secondo le organizzazioni umanitarie , le vittime dall’ inizio delle proteste sarebbero già oltre 1300 .
– Puntate precedenti :
L’ uomo più odiato della Siria Questo articolo non è più commentabile .
Abbonati al Post per commentare le altre notizie .