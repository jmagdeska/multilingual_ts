Siria, mani spezzate al vignettista
Ali Ferzat pestato a sangue dagli agenti dei servizi di sicurezza. «Deve smettere di disegnare»
Siria, mani spezzate al vignettista
Ali Ferzat pestato a sangue dagli agenti dei servizi di sicurezza. «Deve smettere di disegnare»
DAMASCO - Aveva disegnato Assad che faceva l'autostop con Gheddafi e altre vignette satiriche anti regime. Lo hanno pestato a sangue e gli hanno spezzato le mani.
Così gli agenti dei servizi di sicurezza di Damasco hanno dato una lezione al celebre vignettista siriano Ali Ferzat per ridurlo al silenzio. Gli hanno detto, ha riferito un familiare dell'artista, che si è trattato «solo di un avvertimento» e gli hanno ordinato di smettere di disegnare.
Le vignette di Ali Ferzat
«Le nostre vite sono in pericolo», ha spiegato l'uomo. Fondatore di un giornale satirico chiuso dopo numerosi attacchi e censure, il disegnatore ha un sito dove pubblica i suoi disegni (www.ali-ferzat.com) che ieri è stato a tratti oscurato. Alla vigilia del 25esimo venerdì consecutivo di proteste, gli attivisti hanno denunciato l'uccisione di almeno quindici persone in 24 ore, tra cui una donna.
26 agosto 2011(ultima modifica: 28 agosto 2011 12:09)
