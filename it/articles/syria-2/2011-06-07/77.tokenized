Amina Abdallah Araf è stata arrestata Una popolare blogger e attivista siriana è stata rapita ieri da un gruppo di uomini armati , probabilmente affiliati al regime Aggiornamento del 13 giugno 2011
Un attivista di Edimburgo , Tom MacMaster , ha ammesso di essersi inventato la storia di Amina , come spieghiamo oggi qui .
— — – — La blogger siriana Amina Abdallah Araf è stata rapita ieri mattina da un gruppo di uomini armati a Damasco .
Araf è l’ autrice del blog A Gay Girl in Damascus , dove racconta in modo esplicito e diretto le avventure quotidiane di una donna omosessuale e musulmana che vive in Siria .
Negli ultimi tempi era diventata uno dei blogger simbolo della protesta siriana e domenica aveva scritto , riferendosi ai membri del governo , “ se ne devono andare .
Non c’ è altro da dire ” .
Lo scorso 26 aprile aveva raccontato di quando due agenti di sicurezza aveva tentato di violentarla accusandola di essere una salafita .
In quell’ occasione era stata difesa dal padre .
La notizia del rapimento è stata data dalla cugina Rania O. Ismali sul blog di Amina Araf .
Rania riporta il racconta di un’ amica di Amina , che ha assistito al sequestro .
Verso le sei di mattina di lunedì le due si trovavano alla stazione degli autobus di Abbasid a Damasco per incontrare una persone del comitato locale costituito da attivisti e associazioni per i diritti umani .
Amina avrebbe salutato l’ amica per andare incontro alla persona che doveva incontrare e in quel momento sarebbe stata aggredita da tre uomini armati .
Amina ha cercato di difendersi e ha detto all’ amica di andare a cercare suo padre .
Uno degli aggressori le avrebbe tappato la bocca e l’ avrebbe spinta dentro una Dacia Logan con attaccato al finestrino un adesivo di Basel Assad , il fratello del presidente Bashar al-Assad morto in un incidente stradale nel 1994 .
Secondo la cugina , i tre uomini potrebbero far parte dei servizi di sicurezza o delle milizie Baath .
Al momento non si hanno notizie della ragazza e la famiglia sta cercando di rintracciarla .
« Non sappiamo chi l’ ha rapita , e quindi non sappiamo a chi chiederla indietro .
È possibile che l’ abbiano portata all’ estero .
Basandoci su quel che è successo ai membri di altre famiglie che sono stati fermati , pensiamo che molto probabilmente verrà rilasciata presto .
Se l’ avessero voluta uccidere , l’ avrebbero già fatto » .
La notizia della sua scomparsa si è diffusa molto velocemente su internet e sono state aperte svariate pagine Facebook che chiedono la sua liberazione .
Amina Abdullah Araf è nata negli Stati Uniti da madre americana e padre siriano ed è cresciuta a metà tra i due paesi e da anni vive in Siria dove insegna inglese .
La sua famiglia è molto ricca e ha da sempre stretti legami con il governo , di cui fanno parte alcuni suoi parenti , cosa che finora l’ aveva protetta dalle ritorsioni del governo .
Questo articolo non è più commentabile .
Abbonati al Post per commentare le altre notizie .