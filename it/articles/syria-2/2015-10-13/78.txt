Scienza e Ricerca
Siria: attacco all’ambasciata russa a Damasco, sparati colpi di mortaio
Due colpi di mortaio sono stati lanciati questa mattina contro l’ambasciata russa a Damasco. Lo ha riferito un testimone all’agenzia di stampa Xinhua.
Proprio per oggi, davanti all’ambasciata di Mosca nel quartiere di Mazraa a Damasco, era in programma una manifestazione per ringraziare la Russia per essere intervenuta militarmente a sostegno del regime di Bashar al-Assad.
Al momento dell’attacco un centinaio di persone si erano riunite per manifestare. E’ dal 30 settembre che la Russia sta conducendo raid aerei contro i jihadisti dello Stato Islamico (Is) e i miliziani del Fronte al-Nusra legato ad al-Qaeda in Siria, su richiesta del presidente Assad. L’opposizione denuncia però che i raid russi prendano di mira anche i ribelli moderati, oltre che i civili.
L’attacco arriva in concomitanza con l’appello di Abu Mohamad al-Joulani, leader dei jihadisti del Fronte al-Nusra, di attaccare civili e militari russi in risposta ai raid di Mosca in Siria. Il messaggio è rivolto agli estremisti del Caucaso. Secondo Joulani, i raid aerei russi non stanno colpendo i rivali del sedicente Stato islamico (Is), ma altri gruppi ribelli. Inoltre oggi l’inviato delle Nazioni Unite per la pace in Siria Staffan de Mistura è volato a Mosca per incontrare il ministro degli Esteri russo Sergei Lavrov con il quale discuterà della guerra in corso dal marzo del 2011 alla luce dell’intervento militare russo a sostegno del regime di Assad.
Next article
Da questa mattina militari della Guardia di Finanza di Genova, coordinati della locale Procura della Repubblica (Proc. Aggiunto Paolo D’Ovidio
Il tifone Vamco si è ulteriormente intensificato e si prevede che il suo primo passaggio sulla terra nelle Filippine avverrà
Secondo una dichiarazione documentata dell’OMS, i pazienti diabetici corrono un rischio maggiore di complicazioni da Coronavirus Anche quest’anno il 14
Back to Top
Copyright 2006 © 2020 - LIBEROREPORTER  All Rights Reserved.
Pin It on Pinterest
Condividi - Share This
Condividi questo post con i tuoi amici - Share this post with your friends
