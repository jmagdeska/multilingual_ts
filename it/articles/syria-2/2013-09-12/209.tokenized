Form di ricerca
La proposta russa di sottomettere l’ arsenale chimico siriano al controllo internazionale , accettata dal regime di Damasco , apre nuovi spiragli diplomatici che potrebbero influenzare un’ eventuale decisione USA di attaccare la Siria in risposta proprio all’ uso di armi chimiche .
Saranno importanti i dettagli tecnici , che ci diranno se la proposta è davvero applicabile .
Li scopriamo in 10 punti .
1 .
Diplomazia - Paradossalmente lo step più semplice appare essere proprio la firma di Bashar al-Assad per l’ adesione alla Chemical Weapons Convention ( CWC ) , punto preliminare fondamentale , che prevede la consegna di tutti i dettagli riguardo ai siti di produzione e stoccaggio delle armi chimiche e l’ accesso illimitato a ispettori e team dedicati alla neutralizzazione .
Proprio quest’ ultimo aspetto risulta però quello critico .
2 .
Binary Chemical Weapons - Molte armi chimiche , come ad esempio il Sarin , non vengono prodotte tal quali , perché non sono stabili a lungo e maneggiarle è ovviamente molto rischioso .
Pertanto , per avere sempre un arsenale pronto , si tende a fabbricare piuttosto i due precursori , cioè due sostanze che solo se unite formano l’ arma chimica .
La produzione e lo stoccaggio risultano quindi più semplici ed essi vengono combinati solo quando si intende usarli , in proiettili che tengono le due sostanze separate fino al lancio , momento nel quale si combinano e possono dunque scatenare l’ agente nervino in tutta la sua efficacia .
Nel caso del Sarin , per esempio , l’ arma chimica che più di altre si ritiene in mano ad Assad , questi due precursori sono alcol isopropilico ( un solvente comune , usato diluito anche nei detergenti per lenti da occhiali ) e metil - fosfonil - difluoruro .
Oltre alla produzione di questi due componenti ( soprattutto il secondo , meno comune ) , è necessario controllare anche eventuali depositi di munizioni già pronte all’ uso .
3 .
Chemical Hazard - Prima di proseguire è bene rendersi conto che la manipolazione e gestione di sostanze chimiche in quantità così elevate ( si parla di tonnellate ) è generalmente molto più complessa anche solo di armi e munizioni tradizionali .
Questo comporta una serie di necessità e accorgimenti operativi perché tutto avvenga in sicurezza ;
ovviamente un ambiente difficile come quello del conflitto siriano rende tutto ancora più complicato .
Soprattutto l’ eventuale smantellamento di proiettili già pronti , nei quali basta poco per provocare la formazione dell’ arma letale , risulta critico .
Reazione di formazione del Sarin a partire dai precursori – per semplicità si omettono i sottoprodotti
4.Trasporto - Apparentemente la cosa più semplice potrebbe essere il trasporto del materiale pericoloso fuori dal paese , via terra ( e possibilmente mare ) o aerea .
Nella pratica però la cosa risulta molto difficile .
Le sostanze possono essere trasportate in fusti o altri contenitori appositi , ma anche i veicoli devono essere adeguati :
devono infatti garantire contenimento delle sostanze in caso di urti , incidenti , o rottura dei contenitori , perfino se accidentale .
Anche in Europa il trasporto di sostanze chimiche richiede mezzi adeguati ed è affidato a ditte specializzate .
Il problema è che , nonostante tali mezzi esistano , i volumi coinvolti richiedono una quantità di strumenti così massiccia e prolungata da essere un incubo logistico , soprattutto in un paese in guerra .
5 .
Pericolo di attacchi - Ricordiamo che , non essendoci possibilità di mandare ulteriori forze di sicurezza a vegliare sull’ operazione , sia i depositi , sia gli eventuali convogli rischierebbero di essere presi di mira da parte di estremisti interessati a prendere il controllo delle armi ora che non sono più in luoghi protetti .
Immaginiamo la possibilità che un veicolo trasportante armi chimiche venga colpito e distrutto mentre è in viaggio :
la rottura del contenimento cau - serebbe lo spargimento di grosse quantità in atmosfera .
6 . Distruzione in loco - Da un punto di vista logistico appare dunque più semplice neutralizzare le armi in loco ;
anche qui però vanno presi in considerazione numerosi dettagli .
Il metodo più semplice infatti è la combustione delle molecole ad altissima temperatura , per esempio in inceneritori .
Tuttavia è necessario che le condizioni di impianto siano accuratamente controllate e mantenute a livello ottimale , altrimenti una combustione imperfetta potrebbe causare la produzione di sottoprodotti ( scorie ) tossici , distruggendo sì l’ arma originaria , ma creando la possibilità poi di altri tipi di danni ambientali .
Non solo gli impianti siriani non sono così moderni come tale tecnologia richiederebbe , ma forse sarebbe proprio ne - cessario costruirne prima di nuovi ( cosa che richiede tempo ) .
In ogni caso questo processo , per le quantità coinvolte , potrebbe richiedere anni di lavoro – sempre nel mezzo di un conflitto .
7 .
Alternative - Esistono tecniche alternative .
Una di queste è l’ idrolisi , ossia la “ rottura ” della molecola con , semplicemente , acqua e idrossido di sodio per ridurla a sostanze meno tossiche .
Altre sostanze pos - sono essere impiegate a seconda della molecola da neutralizzare ( ricordiamoci che il Sarin non è l’ unica arma ritenuta essere in mano ad Assad , e ognuna potrebbe necessitare di trattamenti diversi ) .
Ma anche in questo caso servono gli impianti per farlo ( piccoli laboratori sono insufficienti per le quantità in gioco ) e tra costruzione e operazioni di neutralizzazione si parla sempre di anni di lavoro in ambiente difficile .
Inoltre anche le sostanze meno tossiche prodotte necessitano comunque di stoccaggio , controllo , smaltimento , tutte operazioni cui pensare quando si trattano arsenali così grandi .
Differenza tra arma con gas già formato e arma binaria – in questo caso con agente nervino VX , analogo al Sarin 8.Qualche vantaggio - In realtà bisogna sempre ricordare che i due precursori non sono sostanze particolarmente tossiche e questo pone un vantaggio nella loro gestione , specie per il fatto che , proprio per evitare formazione indesiderata di gas nervino , i depositi di entrambe vengono tenuti ben lontani l’ uno dall’ altro .
Questo implica due cose :
innanzi tutto che tutte le operazioni siano più semplici rispetto alla manipolazione del Sarin già formato .
Secondariamente che , proiettili già pronti a parte , basti neutralizzare uno dei due ( in particolare il difluoruro , meno comune ) per rendere inutilizzabile l’ altro per usi bellici .
Tutto questo può far divenire l’ intero processo moderatamente più semplice e veloce , ma si parla sempre di mesi , forse anni .
9 .
Onestà - Naturalmente tutto questo presuppone una totale buona fede da parte di Assad e la sua reale disponibilità a svelare ogni informazione sui suoi programmi di armi chimiche , i siti produttivi e di stoccaggio , e a dare via libera a ispettori e team di lavoro , il tutto mentre attorno infuria ancora il conflitto .
È ancora da capire se Assad sia sincero nel suo intento di “ comprarsi ” la salvezza dall’ attacco USA rinunciando alle armi chimiche o se stia solo cercando di sfruttare la mossa russa per guadagnare altro tempo .
10 .
Tutto da vedere - La neutralizzazione di armi chimiche , già formate o nel loro stato di precursori , è un processo complesso e generalmente lungo , che richiede impianti moderni dedicati , gestiti con le migliori tecnologie a disposizione .
Tutto questo è difficile in un ambito sviluppato e moderno :
farlo in Siria è ancora più complicato e pericoloso e anche nel caso di reale e totale collaborazione ogni possibile strada avrà bisogno di un’ accurata pianificazione .
Per questo sarà necessario verificare quali siano i dettagli di ogni proposta per capire se si tratti di un tentativo serio o solo di una mossa politica in realtà non applicabile .
Ti potrebbero interessare anche :
SEGUICI E RICEVI LE NOSTRE NEWS
Chi siamo - Lavora con noi - Analisti - Contatti - Ufficio stampa - Privacy ISPI ( Istituto per gli Studi di Politica Internazionale ) - Palazzo Clerici ( Via Clerici 5 - 20121 Milano ) - P.IVA IT02141980157