ABBONATI 1 EURO AL MESE!
ABBONATI 1 EURO AL MESE!
ABBONATI SUBITO PER TE IL PRIMO MESE GRATIS!
Leggi illimitatamente tutti gli articoli del sito
Perché c’è la guerra in Siria? L’avete chiesto a Google, vi rispondiamo noi
È una delle domande che più spesso la gente fa al motore di ricerca. Vi rispondiamo noi
di Guido Olimpio
WASHINGTON - Siria: un lungo conflitto, migliaia di vittime, diplomazia che non riesce a trovare una soluzione, molti attori sulla scena.
Nel marzo 2011 è esplosa la rivolta popolare contro il regime guidato da Bashar Assad. Il potere ha reagito alle manifestazioni di protesta con una repressione feroce. La contestazione si è poi trasformata in lotta armata.
Appartengono alla comunità minoritaria degli alawiti. Bashar è salito al potere nel 2000 alla morte del padre Hafez che era diventato presidente con un golpe nel 1970. Il delfino designato era Basil Assad, ma è deceduto in un incidente stradale e questo ha proiettato Bashar al vertice di un regime che conta comunque su un appoggio di parte della popolazione.
È uno schieramento variegato. Inizialmente erano disertori dell’esercito che hanno fatto fronte comune con settori della contestazione. Oggi operano dozzine di fazioni nazionaliste, islamiste, qaediste ed è presente anche l’Isis. I rapporti tra le formazioni non sono sempre facili, frequenti i cambi di alleanza, i contrasti e anche le battaglie tra loro. Il punto debole è la mancanza di coesione, l’assenza di un progetto comune e una leadership non ben identificabile.
Arabia Saudita, Qatar, Turchia sostengono gruppi diversi con denaro, invio di armi, supporto diretto e indiretto. Ognuno di questi paesi manovra per esercitare il suo ruolo attraverso i «cavalli» locali. I paesi occidentali — specie Usa, Francia e Gran Bretagna — hanno garantito aiuti ad alcune «brigate» dell’opposizione, ma con molta cautela. C’è sempre il timore di scegliere il partner sbagliato.
La Russia, che ha schierato un contingente militare, e dispone di un paio di basi. L’Iran, da sempre alleato della Siria, ha inviato consiglieri e reclutato miliziani sciiti in Afghanistan, Pakistan, Libano, Iraq. Elementi poi mandati a combattere al fianco dei governativi. Il movimento sciita libanese Hezbollah. L’Iraq. Teheran considera questo conflitto come parte di quello più ampio che oppone sciiti e sunniti. Per la stessa ragione i paesi del Golfo Persico si sono mobilitati in favore dell’insurrezione.
Rovesciare Assad e sostituirlo con una nuova forma di governo. Ma sul futuro le idee sono diverse e non manca chi insegue lo stato islamista. In passato i Paesi che sostengono l’opposizione hanno chiesto l’immediata partenza del dittatore, posizione che però è stata addolcita. Il leader se ne deve andare, ma senza fretta. C’è il timore del vuoto di potere e dunque si spera in qualche forma di transizione.
Piano A: riconquista dell’intero territorio siriano. Piano B: creazione di uno stato che comprende i principali centri urbani e l’area costiera. Ci sono evidenti rischi di spartizione, in particolare nel settore nord, al confine con la Turchia. Qui i guerriglieri curdi, giocando su più tavoli, puntano a rafforzare i loro cantoni. E per questo manovrano cercando sponde negli Usa - che garantiscono assistenza militare —, con i russi e in alcune zone persino con il regime. Rapporti fluidi: Damasco non vuole la frammentazione e in alcune aree si sono presi a fucilate con i curdi.
Creare una fascia di sicurezza nel nord della Siria con due target: impedire la nascita di un’entità autonoma curda e disporre di un trampolino controllato da ribelli pro-turchi per incidere sul futuro della Siria. Negli ultimi mesi sono mutati i rapporti con i russi. Erano sull’orlo della guerra, ora c’è stato un riavvicinamento, forse temporaneo e tattico. Tutto cambia rapidamente e a seconda delle zone geografiche o del momento.
1) Proteggere l’alleato siriano. 2) Estendere la propria presenza militare nella regione. 3) Accrescere il peso nel Mediterraneo orientale. 4) Tenere a bada le ambizioni turche e contrastare il passo agli Usa. Da qui la presenza di truppe in Siria e di un grande dispositivo aeronavale. Il vero avversario del Cremlino sono gli insorti, l’Isis viene solo in un secondo momento. L’intenzione è quella di spingere i ribelli verso le ali più estreme in modo da negare l’esistenza di un’alternativa «potabile» al regime. E in effetti l’azione del Cremlino non solo ha salvato Assad, ma gli ha permesso di recuperare molto terreno a scapito degli avversari.
Lotta allo Stato Islamico e influenzare, attraverso parte della ribellione, il futuro della Siria. La presidenza Obama è stata però comunque prudente, la Casa Bianca ha voluto evitare un coinvolgimento massiccio. Gli americani dispongono poi di due avamposti nell’area curda, basi dalle quali lanciano operazioni contro i jihadisti del Califfato. Oltre all’Isis, hanno colpito i qaedisti di al Nusra.
La difesa delle aree del Califfato, mantenendo la continuità territoriale — se possibile — tra il nord est della Siria e l’Iraq. Gli uomini di al Baghdadi controllano due località: Raqqa e Deir ez Zour. Nel conflitto siriano si battono contro ribelli, Usa, curdi e regime.
Leggi i contributi

Le Newsletter di Tecnologia del Corriere, ogni venerdì un nuovo appuntamento con l’informazione
Riceverai direttamente via mail la selezione delle notizie più importanti scelte dalla redazione di Tecnologia.
I PIÚ VISTI
