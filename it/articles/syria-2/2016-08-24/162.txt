Siria, Onu: Assad e Isis hanno usato armi chimiche e gas mostarda
New York, 25 ago. (askanews) - Un'indagine dell'Onu ha stabilito che sia le forze del regime del presidente siriano Bashar al-Assad sia i jihadisti dello Stato Islamico hanno usato armi chimiche in Siria. Secondo gli investigatori onusiani le forze di Damasco hanno effettuato almeno due attacchi chimici e i combattenti dell'Isis hanno usato gas mostarda.Il gruppo di inquirenti ha stabilito e identificato coloro che hanno portato tre degli attacchi tra il 2014 e il 2015 ma non ha raggiunto nessuna conclusione su altri sei casi su cui indaga dal 2015.Secondo il report il regime ha lanciato armi chimiche su due villaggi nella provincia di Idlib, Talmenes il 21 aprile del 2014 e Sarmin il 16 marzo del 2015, nonostante Assad abbia sempre negato l'uso di armi chimiche. In entrambi i casi gli elicotteri siriani hanno lanciato sulle abitazioni "un congegno" che nel caso di Sarmin corrisponde "alle caratteristiche del cloro".Inoltre lo Stato Islamico "era l'unica entità con la capacità, la possibilità, le motivazioni e i mezzi per usare il tioetere del cloroetano", più noto come iprite o gas mostarda nell'attacco sulla città di Marea a Nord di Aleppo il 21 agosto del 2015.(fonte afp)
I più recenti
Usa 2020: Nbc-Abc, Trump vince in Alaska
Migranti, Di Maio: Italia non soddisfatta di proposta Commissione
Mary Wollstonecraft nuda? Londra divisa su statua alla femminista
Morto Erekat: in centinaia alle esequie a Gerico
Joe Biden è il nuovo presidente Usa
